UNIVERZITA KONŠTANTÍNA FILOZOFA V NITRE
PEDAGOGICKÁ FAKULTA

VYUŽITIE AUDIOVIZUÁLNEJ DIDAKTICKEJ TECHNIKY
V HUDOBNOM VZDELÁVANÍ
BAKALÁRSKA PRÁCA

2018

Dominika Kiššová

UNIVERZITA KONŠTANTÍNA FILOZOFA V NITRE
PEDAGOGICKÁ FAKULTA

VYUŽITIE AUDIOVIZUÁLNEJ DIDAKTICKEJ TECHNIKY
V HUDOBNOM VZDELÁVANÍ
BAKALÁRSKA PRÁCA

Študijný program: Predškolská a elementárna pedagogika (jednoodborové štúdium,
bakalársky I. st., denná forma)
Študijný odbor: 1. 1. 5. Predškolská a elementárna pedagogika
Školiace pracovisko: katedra pedagogiky
Školiteľ: Mgr. Pavol Brezina, PhD.
Oponent: Mgr. Iveta Štrbák Pandiová, PhD.

Nitra 2018

Dominika Kiššová

POĎAKOVANIE
Dovolím si poďakovať môjmu školiteľovi, Mgr. Pavol Brezina, PhD., za cenné rady a
pripomienky, ktoré mi poskytol a pomohli mi pri vypracovávaní bakalárskej práce.

ČESTNÉ VYHLÁSENIE
Čestne vyhlasujem, že bakalársku prácu som vypracovala samostetne a všetku použitú
literatúru som uviedla v zozname použitej literatúry.

V Nitre, 18.04.2018

.........................

KIŠŠOVÁ, Dominika: Využitie audiovizuálnej didaktickej techniky v hudobnom
vzdelávaní. [Bakalárska práca] Dominika Kiššová. – Univerzita Konštantína Filozofa
v Nitre. Pedagogická fakulta, Katedra pedagogiky. – Školiteľ: Mgr. Pavol Brezina, PhD.
Nitra: PF UKF, 2018.

ABSTRAKT
Bakalárska práca „Využitie audiovizuálnej didaktickej techniky v hudobnom
vzdelávaní“ sa zaoberá najznámejšími audiovizuálnymi didaktickými pomôckami
používanými na základných školách. Práca ďalej prináša kategorizáciu a využitie
audiovizuálnych didaktických pomôcok v hudobnom vzdelávaní. Pozornosť venujeme
histórii vývoja informačných a komunikačných technológií a ich integrácii do
vzdelávania.V práci sa venujeme využitiu audiovizuálnych pomôcok za pomoci rôznych
programov na internete alebo CD. Definujeme pojem hudobná informatika. Cieľom
bakalárskej práce je informovať o audiovizuálnych didaktických pomôckach na
základných školách. V závere bakalárskej práce zosumarizujeme, aké informácie sme
získali a vyhodnotíme ich prínos pre hudobné vzdelávanie na základných školách.
Kľúčové slová: IKT, didaktické pomôcky, hudobné vzdelávanie, hudobná informatika
ABSTRACT
The bachelor thesis " Audiovisual Technology in Music Education" is focused on
introduction of the most famous audiovisual technology in music education used in
elementary schol. The work also brings categorization and use of audiovisual didactic aids
in musical education.. Attention is paid to the history of the development of information
and communication technologies and their integration into education.We work on the use
of audiovisual aids using various programs on the Internet or CDs. We define the therm
Music Informatics.The aim of the bachelor thesis is to inform about audiovisual didactic
aids in elementary schools. At the end of the bachelor thesis, we summarize what
information we have gained and evaluate their contribution to music education at
elementary schools.
Key words: ICT, didactic aids, music education, music informatics

Obsah
SLOVNÍK POJMOV ........................................................................................................................ 8
ZOZNAM OBRÁZKOV .................................................................................................................. 9
ÚVOD ............................................................................................................................................. 10
1.

HISTÓRIA VÝVOJA IKT A INTEGRÁCIA DO VZDELÁVANIA ..................................... 12
1.1.

Hudobná informatika ....................................................................................................... 14

1.1.1. Hudobný aspekt ............................................................................................................. 15
1.1.2. Informatický aspekt ....................................................................................................... 16
2.

3.

AUDIOVIZUÁLNE DIDAKTICKÉ POMȎCKY .................................................................. 19
2.1.

Materiálne didaktické pomôcky ...................................................................................... 19

2.2.

Definícia audiovizuálnych pomôcok ............................................................................... 22

HUDOBNÁ VÝCHOVA A SÚČASNÉ HUDOBNÉ VZDELÁVANIE ................................ 25
3.1.

Využitie audio-vizuálnych didaktických pomôcok v súčasnom primárnom vzdelávaní .. 28

3.1.1.

Vzdelávacie webové portál ...................................................................................... 29

3.1.2.

Audionahrávky ........................................................................................................ 30

3.1.3.

Aplikácie ................................................................................................................. 31

3.1.4.

Edukačné softvéry ................................................................................................... 31

ZÁVER ........................................................................................................................................... 33
ZOZNAM POUŽITEJ LITERATÚRY ........................................................................................... 34

SLOVNÍK POJMOV
Audio - záznam zvukových vĺn vo vlnovej podobe
CD - compact disc – kompaktný disk
DVD - digital video disc – digitálny video disk
Hardware/Hardvér - materiálne vybavenie počítača
HDD - hard disc drive – pevný disk
IKT – informačné a komunikačné technológie
Internet - verejne dostupný celosvetový systém vzájomne prepojených
počítačových sietí
MIDI - musical instrument digital interface – digitálne rozhranie pre hudobné
nástroje
Notátor - počítačový program umožňujúci prácu s notovým materiálom
PC - personal computer – osobný počítač
Prehrávač - počítačový program umožňujúci prehrávanie (audio,video)
RAM - Random Access Memory – pamäť s priamym prístupom
ROM - Read Only Memory – pamäť len na čítanie (CD-ROM, DVD-ROM)
Sekvencer - počítačový program umožňujúci nahrávanie, editáciu a prehrávanie
hudobného alebo nehudobného materiálu
Software/Softvér - programové vybavenie počítača
USB - Universal Serial Bus – univerzálne sériové rozhranie , pôvodne
rozhranie, dnes synonymum na USB kľúč
(Sivý, 2006)

8

ZOZNAM OBRÁZKOV

Obrázok č .1 Obsah lekcie kozmix (s.27)
Obrázok č. 2 Hudba hrou – jar (s.28)
Obrázok č. 3Hudobné CD (s.29)

9

ÚVOD
Záverečná bakalárska práca sa zaoberá veľmi aktuálnou témou a to využitím
audiovizuálnych didaktických pomôcok v hudobnom vzdelávaní. V 21. storočí je
integrácie informačných a komunikačných technológií do vzdelávania stále viac
príťažlivejšia. V súčasnosti sú už všetky školy, od materských až po vysoké, vybavené
internetom a technológiami. Rozkvet technológií je veľmi viditeľný v každom smere
a edukácia nie je výnimkou. Komunikačné technológie sa stali poprednou súčasťou
vzdelávania v posledných rokoch.
Hlavným cieľom bakalárskej práce je kategorizácia audiovizuálnych didaktických
pomôcok. Ďalším veľmi dôležitým cieľom je uviesť spôsoby využitia a prínos
materiálnych didaktických pomôcok v hudobnom vzdelávaní. Ako metódu spracovania
sme si zvolili rešeršovanie, čo je neodmysliteľnou súčasťou každej bakalárskej práce
a metódu analýzy a porovnania. Analyzovať budeme skutočnosť o dostupných
audiovizuálnych pomôcok v školských zariadeniach a porovnávať sme sa rozhodli rôzne
tvrdenia autorov o týchto pomôckach a ich definície.
V práci sa budeme venovať informačným a komunikačným technológiám a ich
postupnému prínosu a vývoju. Definujeme a kategorizujeme si materiálne didaktické
pomôcky, ktorých neodmysliteľnou súčasťou sú audiovizuálne didaktické pomôcky.
Pozornosť upriamime na hudobnú informatiku a ako je možné využívať v hudobnej
výchove audiovizuálne didaktické pomôcky. Uvedieme si aj príklady programov
a softvérov a priblížime si ich využitie.
Uvedieme si aj aký typ vyučovanie a aké princípy sa používajú pri vyučovaní
pomocou audiovizuálnych didaktických pomôcok. Nepísaným pravidlom totižto je, že
učitelia si práve pomocou týchto pomôcok chcú natoľko uľahčiť prácu učiteľa, až to pre
deti stráca význam a didaktické pomôcky sa stávajú nezaujímavými. Zároveň zvykne
nastať aj opozitná situácia a to, keď učiteľ má strach pracovať s informačnými
a komunikačnými technológiami, napríklad z dôvodu nedostatočných metodických
príručiek.
V bakalárskej práci sa budeme venovať najmä využitiu audiovizuálnych
didaktických pomôcok v hudobnom vzdelávaní na základných školách. Na primárnom
stupni sa často stáva, že hudobná výchova je pre deti súčasnej generácie nezaujímavá
10

a nudná. Piesne už zväčša poznajú a teoretické informácie ich nezaujímajú. A preto
chceme poukázať na niekoľko možností, ako je možné hudobnú výchovu zlepšiť a spraviť
ju zaujímavejšou a pestrou pre deti.
V závere práce si zosumarizujeme, čo sme vďaka rôznym zdrojom zistili a k čomu
sme dospeli pri študovaní a zisťovaní začlenenia audiovizuálnych didaktických pomôcok
do hudobného vzdelávania.

11

1. HISTÓRIA VÝVOJA IKT A INTEGRÁCIA DO VZDELÁVANIA

V prvej kapitole sa zameriame aj na vývoj informačných a komunikačných
technológií a ich prepojenie s hudobným vzdelávaním. Z historického hľadiska toto
prepojenie siaha mnoho rokov spätne až do čias spred 5000 rokov. Taktiež si bližšie
charakterizujeme informačné a komunikačné technológie ako celok, definujeme
technológie, ktoré pod tento celok spadajú a charakterizujeme aj určité audiovizuálne
didaktické pomôcky ako je interaktívna tabuľa, či počítač.
Na začiatku prepojenia hudby a počítačov boli Féničania, ktorí asi pred 5000
vyvinuli pomôcku na vykonávanie základných výpočtov a to prvý tabuľkový systém.
Bola to drevená krabička s kamienkami rôznej farby nazývaná abakus. Neskôr asi 500
rokov pred našim letopočtom sa venoval číselnými pomermi tónov a intervalov
Pytagoras. O 200 rokov neskôr vyzdvihoval Aristoteles estetiku a proporčnosť. V 15.
storočí skúmal súvislosti umenia a vedy Leonardo da Vinci. Prvé mechanické sčítacie
stroje vznikli v 17. Storočí. O niekoľko rokov neskôr v 18. storočí W. A. Mozart
a neskôr aj J. N. Hummel skomponovali skladby za pomoci hracích kociek. V 19.
storočí Dietrich Nicholas Winkel skonštruoval kompozium, čo bol prvý stroj na
komponovanie hudby. V roku 1920 vynašli prvú gramofónovú platňu a prvý gramofón.
Firma IBM v roku 1944 skonštruovala prvý samočinný počítač MARK I. V roku 1945
nastal obrat vo filozofii stavby a tak John von Neumann navrhol aby samočinný
počítač bol riadený vnútorným programom. O 11 rokov neskôr vynašli magnetofón
a prvú magnetickú pásku. V 80. rokoch 20. storočia začali vydávať časopis pre
digitálne spracovanie a počítačovú kompozíciu hudby. 90. roky 20. storočia boli
významné pre hudobnú informatiku na Slovensku. V tomto období vznikla prvá verzia
programu na počítačovú analýzu klasickej harmónie s názvom CACH, začali
vychádzať prvé publikácie a zborníky so zameraním na prepojenie hudby
a informatiky. Taktiež sa na VŠMU začal vyučovať predmet Základy práce
s počítačom pre hudobníkov. Neskôr v roku 2005, keď sa vybudovala učebňa pre
informalizáciu hudby, sa začal vyučovať na škole predmet Hudobné softvéry. V tomto
období sa aj na iných vysokých školách začali vyučovať predmety
s hudobnoinformatickým charakterom a to napríklad na Konzervatóriu v Bratislave, na

12

Univerzite Komenského v Bratislave a taktiež aj na Univerzite Konštantína Filozofa
v Nitre na Filozofickej fakulte. (Ferková, 2008, s. 10-13)
V skratke sme uviedli ako sa z historického hľadiska vyvíjalo prepojenie medzi
hudbou a informatikou v rámci vynálezov a rozvoja v oboch smeroch. Už sme si
uviedli v akom období, ktoré vynálezy vznikli a aj ako a kedy sa dostalo prepojenie
týchto dvoch predmetov do povedomia ľudí. Tento vývoj však mal vplyv aj na rozvoj
v pedagogike. Opäť si len stručne uvedieme ako informačné a komunikačné
technológie ovplyvnili rozvoj pedagogiky.
Vďaka informačným a komunikačným technológiám (ďalej IKT) a rozvoju
techniky bolo možné uplatňovať princíp názornosti, ktorý propagovali viacerí
pedagógovia ako napríklad J. A. Komenský alebo aj švajčiarsky pedagóg J. H.
Pestalozzi. Zásada názornosti spočíva z priamej zmyslovej skúsenosti, na základe
ktorej sa u žiakov vytvárajú predstavy a následne pojmy. Po roku 1940 sa začali vo
vzdelávaní uplatňovať auditívne prostriedky a došlo aj k vyvinutiu záznamových
a reprodukčných zariadení. Súčasne začalo aj cieľavedomé skúmanie vplyvu
audiovizuálnych prostriedkov na vzdelávací proces. Vznikli spoločnou aplikáciou
zvukových a obrazových informácií. V oblasti audiovizuálnej komunikácie sa
výpočtová technika začala objavovať až po roku 1960, ale v tej dobe ešte nebolo
možné ju využívať v edukačnom procese. Významný zlom nastal v roku 1983, keď
firma IBM uviedla na trh prvý osobný počítač. V roku 1984 sa na trhu začali
vyskytovať prvé didaktické hry a výučbové programy. S ďalším rozvojom počítačovej
technológie výrazne klesali aj ceny IKT nástrojov, čo umožňovalo v rozmedzí rokov
1991 – 1996 postupne vybavovať týmito nástrojmi vzdelávacie inštitúcie a to spočiatku
najmä stredné a vysoké školy. Od roku 2000 nastalo masívne vybavovanie základných
škôl IKT nástrojmi. (Klement, Dostál, Kubrický, Bártek, 2017, s. 48-50)
V súčasnej dobe sa informačné a komunikačné technológie považujú za
neodmysliteľnú súčasť edukačného procesu. Informačné a komunikačné technológie
(IKT) sa stali v rámci veľmi krátkeho času, jedným zo základných stavebných
kameňov modernej spoločnosti. Veľa krajín teraz považuje porozumenie IKT a
ovládanie základných zručností a koncepcie IKT ako súčasť jadra vzdelávania spolu s
čítaním, písaním a počítaním (UNESCO, 2002, p. 8).
13

IKT sa stali neoddeliteľnou súčasťou edukácie na všetkých školách postupom času.
Ich vývoj bol náročný a prekvital až v 20. a 21.storočí, keď sa masovo začali využívať
IKT nielen pri kancelárskych profesiách, ale aj vo vzdelávaní. Vznikali na školách prvé
plne vybavené počítačové učebne, prvé laboratóriá, kde sa IKT využívali napríklad pri
výučbe cudzích jazykov a taktiež aj hudobné laboratóriá na školách s hudobným
zameraním.
Zatiaľ sme sa IKT venovali len z historického hľadiska a aký vplyv mal ich rozvoj
na spoločnosť a vo viacerých vedných disciplínach. Ďalej sa budeme venovať IKT ako
pojmu a čo pod tento pojem spadá.
Podľa Š. Smiteka (1998) sú informačné technológie metódami, postupmi a
spôsobom zberu, uchovania, spracovania, overovania, vyhodnocovania, selekcie,
distribúcie a včasného doručenia potrebných informácií vo vyžadovanej forme a
kvalite. V širšom slova zmysle by sme pod tento názov mohli zahrnúť aj technické a
programové prostriedky, ktoré zabezpečujú, prípadne podporujú realizáciu vyššie
uvedených činností (Jandová R., 2005, s.84).
Kolektív českých autorov uvádza, že pod pojmom IKT nástrojmi sú myslené
technické zariadenia ako: interaktívna tabuľa, tablety, počítače a pod., ale tiež
programové vybavenie ako: výučbové programy, vzdelávacie webové stránky, elearningové portály, elektronické výučbové materiály, elektronické knihy a pod.
(Klement, Dostál, Kubrický, Bártek, 2017, s. 11)

1.1.

Hudobná informatika
Definícia pojmu informačné a komunikačné technológie je v každej publikácii

odlišná, ako môžeme vidieť vo vyššie uvedených príkladoch definícií od rôznych
autorov, v závislosti od jej využitia. Vo vzdelávaní by sme tento pojem mohli
definovať ako technické zariadenia a programové vybavenie vzdelávacích inštitúcií,
ktoré sú prostriedkom pre uplatňovanie teórie programového vyučovania. V súčasnosti
sa termín informačné a komunikačné technológie nahrádzajú novým pojmom digitálne
technológie. Využitie digitálnych technológií v oblasti hudobného vzdelávania
nazývame hudobná informatika.
14

Ferková vo svojej publikácii definovala tento pojem ako „pomocnú hudobno-vednú
disciplínu, ktorá zasahuje mnohé oblasti hudobnej vedy“ (Ferková 2008, s. 20).
Definícia od Ferkovej poníma hudobnú informatiku z hľadiska muzikológie, zatiaľ
čo Brezina definuje tento pojem z pedagogického hľadiska, a to nasledovne: „Hudobná
informatika sa zaoberá možnosťami zvýšenia kvality a efektivity vyučovacieho procesu
prostredníctvom príslušných materiálnych didaktických prostriedkov (IKT), učebných
pomôcok (softvér) a vyučovacích metód.“ (Betko, Brezina, 2013, s.9)
Hudobná informatika spája poznatky z informatiky a vkladá ich do hudby
a muzikológie. Systematiku hudobnej informatiky je možné vnímať z dvoch hľadísk
ako uvádza Ferková (2008) a to ako hudobný aspekt a informatický aspekt.

1.1.1. Hudobný aspekt
Podľa druhu činností sa rozdelila aplikácia počítačov v hudbe na 3 základné oblasti:
1. Kompozícia
2. Interpretácia
3. Percepcia
Kompozícia
Vo všeobecnosti definujeme tento pojem podľa slovníka cudzích slov ako „Celkové
rozloženie, zostavenie i skladanie, usporiadanie zložiek prvkov.“ (Šaling, 2002, s. 327)
Ferková charakterizuje kompozíciu ako: „Počítačové napodobňovanie známych
skladateľských štýlov.“ (Ferková, 2008, s.22)
Najstručnejšiu charakteristiku tohto pojmu uviedol Laborecký, ktorý pojem
definoval ako tvorbu hudby, prípadne skladby. (Laborecký, 1997, s. 119)
Interpretácia
V slovníku cudzích slov pod pojmom interpretácia je uvedené, že je to:
„vysvetlenie, výklad“ . (Šaling, 2002, s. 282)

15

Avšak v hudobnom terminologickom slovníku je tento pojem charakterizovaný
ako: „predvedenie, reprodukcia nového zápisu dirigentom, spevákom, inštrumentalistom,
orchestrom“ .(Laborecký, 1997, s. 108)
Ferková definuje pojem interpretácia z hľadiska informatického a to ako počítačové
generovanie nových netradičných zvukov, čo malo pozitívny vplyv aj na zlepšenie
kompozičných postupov, ďalej pod tento pojem zaradila počítačové napodobňovanie
zvukov tradičných nástrojov a ako poslednú časť tohto termínu sem zaradila roboty, ktoré
napodobňujú hráčov na hudobných nástrojoch. (Ferková, 2008, s. 26)
Výskum
V tejto oblasti, oblasti výskumu, má počítač najširšie uplatnenie z doteraz
spomenutých oblastí a taktiež úzko spolupracuje s matematikou. Členenie tejto oblasti
podrobne rozpracovala Ferková, vo svojej publikácii hudobná informatika na viacero
podoblastí a to na expertné systémy, tradičnú analýzu ( matematické modelovanie
tradičných postupov), netradičné analýzy, akustická analýza ( definovanie jednotlivých
hlasov pri viachlasom vstupe) a posledná podoblasť je tvorba syntéz, korelácií
a kombinácií predchádzajúcich typov analýz. (Ferková, 2008, s. 27-36)

1.1.2. Informatický aspekt
Z informatického aspektu z hľadiska fáz počítačového spracovania rozčlenila
Ferková (2008) túto problematiku nasledovne:
1. Vstup
2. Spracovanie
3. Výstup
Každý bod z tohto členenia obsahuje ešte niekoľko podoblastí, ktoré si stručne
charakterizujeme. Vo všeobecnosti si pod pojmom informatický aspekt môžeme predstaviť
ako súbor programov, ktorý slúžia na nahratie skladby do počítača, programy na
spracovanie a riešenie muzikologických problémov a výstup, ktorý vznikol za pomoci
týchto dvoch oblastí, čo môže byť napríklad vytlačený notový záznam, partitúra alebo
skladba v podobe audio záznamu.
16

Vstup
Typ vstupu poznáme automatizovaný alebo manuálny. Automatizovaný sa realizuje
prostredníctvom vstupných zariadení ako MIDI klávesnica, scanner, cez ktorý opticky
nasnímame notopis, alebo za pomoci hudobných softvérov ako napríklad PhotoScore
profesional alebo MidiScan. Ďalej vstup môže prebiehať cez akustické snímače
znejúcej hudby , taktiež za pomoci programov ako napríklad AudioScore Profesional.
Alebo sa skladba stiahne z internetu alebo iným spôsobom ako napríklad kombináciou
predošlých spomenutých. (Ferková, 2008, s. 39)
Spracovanie
Podľa získaných údajov do tejto oblasti zaraďujeme všetky programy, softvéry
a aplikácie, prostredníctvom ktorých spracúvame hudobné informácie a tvoríme
viacero možných výstupov. Patria sem programy ako napríklad notové editory,
kompozičné programy a aj programy slúžiace na spracovanie databáz hudobných
informácií. (Ferková, 2008, s. 39-41)
Výstup
Výstup je výsledok činnosti v hudobných programoch, ktorý môže mať vizuálnu
(notový záznam, graf a pod.) a akustickú ( nahrávky, ktoré vznikli rôznymi spôsobmi
spracovania zvuku) podobu. (Ferková, 2008, s. 41-42)
Používanie počítačov v umení, teda aj v hudbe je interdisciplinárnou záležitosťou.
Počítač v oblasti hudby je možné použiť na celý rad činností, mnoho z nich postihuje
len jednu časť hudby alebo proces jej vzniku. Rola počítača v hudbe môže byť rôzna –
je schopný nahradiť skladateľa, interpreta aj hudobný nástroj. Okrem uspokojivého
napodobenia tradičných hudobných nástrojov, hustoty hudby a spôsobu hry nám
ponúka úplne nové zvuky, tempo a priestory. (Forró, 1994, s.37)
V prvej kapitole sme sa venovali spojeniu informatiky a hudby, jej vývoju od čias
pred našim letopočtom až po súčasnosť. Postupom času, sa informatika a hudobné
vzdelávanie prepojilo a vznikol pojem hudobná informatika a tým sa začali vytvárať aj
viaceré podoblasti spracovania hudby za pomoci hardvérov a softvérov. Spočiatku toto
prepojenie bolo aplikované na vysokých školách a umeleckých školách, ale
v súčasnosti už sa využíva hudobná informatika aj na základných školách a to aj za
17

pomoci audio – vizuálnych didaktických pomôcok, ktorým sa budeme venovať
v nasledujúcej kapitole.

18

2. AUDIOVIZUÁLNE DIDAKTICKÉ POMȎCKY

V kapitole dva sa budeme bližšie venovať významu didaktických pomôcok vo
vzdelávaní a upriamime pozornosť najmä na audiovizuálne didaktické pomôcky a ich
kategorizácii. Audiovizuálne pomôcky majú veľmi dôležitú úlohu v edukácii, ktorá sa
stáva vďaka nim interaktívnejšou. Mnoho základných škôl disponuje pokročilou
technológiou, ktorú je možné využívať pri každodennom vyučovacom procese a taktiež
v rámci hudobnej edukácie
.
2.1.Materiálne didaktické pomôcky
Materiálne didaktické pomôcky delí každý autor podľa kritérií, ktoré uznal za
vhodné a správne. Niektoré sú stručné a iné zasa obšírne, ale my sme si vybrali
klasifikáciu od Petláka, ktorý vo svojej publikácii Všeobecná didaktika uvádza
delenie do piatich hlavných skupín, ktoré sa potom delia na ďalšie podskupiny.
I.

Učebné pomôcky
1. Originálne predmety reálnej skutočnosti
a) Prírodniny: upravené, neupravené
b) Výtvory a výrobky: vzorky výrobkov, prístroje, umelecké diela
c) Javy a deje: fyzikálne, chemické, biologické a pod.
2. Zobrazenia znázornenia predmetov a skutočnosti
a) Modely: statické, funkčné, stavebnicové
b) Zobrazenia priame: školské obrazy, fotografie, mapy
c) Prezentované pomocou didaktickej techniky: statické a dynamické
d) Zvukové záznamy: magnetické, optické
3. Textové pomôcky
a) Učebnice: klasické, programové
b) Pracovné materiály: pracovné zošity, študijné návody, tabuľky,
atlasy a pod.
c) Doplnková pomocná literatúra časopisy, encyklopédia
4. Programy a porady prezentované didaktickou technikou
a) Porady: diafonové, televízne, rozhlasové
19

b) Programy: pre vyučovacie stroje, vyučovacie sústavy alebo počítače
a pod.
5. Špeciálne pomôcky
a) Žiacke experimentálne sústavy
b) Pomôcky pre telesnú výchovu
II.

Technické vyučovacie prostriedky:
1. auditívna technika: magnetofóny, gramofóny, rozhlas
2. vizuálna technika: diaprojektor, spätný projektor, dynamická projekcia
3. audiovizuálna technika: diafilm, film, videorekordér, multimediálne
systémy
4. riadiaca a hodnotiaca technika : spätnoväzobné systémy, výučbové
počítačové systémy, trenažéry, simulátory

III.

Organizačná a reprografická technika: fotolaboratórium, kopírovacie
a rozmnožovacie stroje, počítače a počítačové siete, a pod.

IV.

Výučbové priestory a ich vybavenie: štandardná učebňa, učebňa so
zariadením pre reprodukciu audiovizuálnych pomôcok, odborné učebne,
a pod.

V.

Vybavenie učiteľa a žiaka: sú to napríklad písacie potreby, kalkulátory,
notebooky, a pod.
(Petlák, 2016, s. 194-195)

V tomto delení sme uviedli okrem klasifikácie materiálnych didaktických pomôcok
už aj ich konkrétne príklady. Mnohokrát sa stretávame s úvahami nad tým k čomu
slúži také množstvo didaktických pomôcok vo vzdelávaní a odpoveďou je často, že
slúžia na zlepšenie pochopenia učiva, ale nie je tomu celkom tak. Viacerí autori sa
venovali funkciál didaktických pomôcok vo výchovno-vzdelávacom procese. Podľa
Petláka (2016) sú to tieto:
a) Motivačná - podnecuje záujem o učivo u žiakov, za predpokladu, že vyučujúci
pracuje s didaktickými pomôckami správne a vhodne ich zaradí do
vzdelávacieho procesu
b) Informatívna- táto funkcia je pre žiaka veľmi významná, nielenže ho
informuje o učive ale je aj spätnou väzbou, kedy informuje žiaka o tom, či sú
jeho vedomosti o učive správne
20

c) Formatívna – napomáha rozvoju tvorivej činnosti žiakov a aj myšlienkových
operácií pri práci s pomôckami
d) Inštrumentálna- pomocou materiálno didaktických prostriedkov žiak získava
nové vedomosti, zručnosti a návyky, ktoré následne používa pri ďalšom
vzdelávaní
e) Precvičovacia – táto funkcia predstavuje fixáciu učiva pomocou materiálnych
didaktických pomôcok
f) Systematizujúca - didaktické pomôcky a technika pomáhajú vytvárať
a zaraďovať vedomosti do istého systému
g) Názorná – pomôcky pôsobia na zmysly, a tak žiak získa ucelenejšia informácie
o predmete
h) Sú zdrojom nositeľom informácií- výklad učiteľa sa dopĺňa pozorovaním
predmetov a javov
i) Racionálna a ekonomická – uľahčí a urýchli proces učenia
j) Uľahčuje prechod od teórie k praxi – žiak manipuluje s predmetmi, počuje
ich a experimentuje
k) Podporuje samoštúdium – pracuje a pozoruje predmety a javy
v mimoškolskom čase.
(Petlák, 2016, s. 195-196)
Funkcie materiálnych didaktických pomôcok podľa Petláka predstavujú členenie
v rámci predagogiky ako celku, ale Brezina (in: Betko, 2013, s. 9-10) uviedol len
štyri funkcie materiálnych didaktických pomôcok a učebných pomôcok
v programovom vyučovaní a to nasledovne:
a) Motivačná- vysokú motivačnú funkciu pre deti má už v tejto dobe počítačové
vybavenie automaticky a pokiaľ sa využije kvalitne spracovaný softvér, tak je
funkcia ešte silnejšia.
b) Názorná – softvérové vybavenia môže pozitívne pôsobiť na žiaka za pomoci
ostatných technických zariadení ako napr. slúchadlá alebo reproduktory a aj na
jeho kľúčové zmysly – zrak a sluch.
c) Racionálna a ekonomická- k efektívnemu učeniu pomáha využitie správneho
softvéru

21

d) Podpora samoštúdia- práca s počítačovou technikou počas vzdelávacieho
procesu v škole je predpokladom, že žiak sa bude tejto činnosti venovať naďalej
aj doma počas voľného času.
(Brezina, Betko, 2013, s.9-10)

2.2.Definícia audiovizuálnych pomôcok
Zvukovo vizuálne pomôcky sú tiež nazývané ako inštruktážne materiály. Audio
doslovne znamená počuť a vizuálne znamená to, čo je možné vidieť. Takže všetky
takéto pomôcky, ktoré sa usilujú o to, aby sa naše vedomosti objasnili prostredníctvom
našich zmyslov, sa nazývajú "Audio vizuálne pomôcky" alebo inštruktážny materiál.
Všetok tento učebný materiál urobí učiace situácie čo najpravdepodobnejším a dáva
nám vedomosti z prvej ruky prostredníctvom orgánov počutia a videnia. Z tohto
dôvodu môže byť akýkoľvek nástroj, ktorý môže byť použitý na to, aby sa vzdelávacia
skúsenosť stala konkrétnejšou a účinnejšou, realistickejšou a dynamickejšou. Učíme sa
prostredníctvom zmyslových orgánov. Zmysly sú cestou k vedomostiam. Väčšinu
z vedomostí, ktoré sme získali v škole, nám boli sprostredkované pomocou zraku
a sluchu.
Materiálnym didaktickým pomôckam sa venoval aj Brečka, ktorý didaktickú
techniku rozdelil do nasledovných skupín:
a) Zobrazovacie plochy – plochy pre nepremietaný záznam, plochy pre
premietaný záznam, interaktívne tabule
b) Projekčná (premietacia) technika- zariadenia pre statickú projekciu(
diaprojektor, spätný projektor), zariadenia pre dynamickú projekciu (filmové
projektory, videoprojektory)
c) Zvuková technika – gramofón, magnetofón, slúchadlá, mikrofón
d) Televízna technika – televízne prijímače a monitory, videogramofóny a pod.
e) Vyučovacie technické systémy na báze informačných technológií- –
mediálny systém ( auditívna alebo vizuálna prezentácia), multimediálny systém
(audiovizuálna prezentácia), hypermediálny systém ( internetová sieť)

22

f) Špeciálna technika – zariadenia na záznam a spracovanie obrazu a zvuku
(analógové a digitálne fotoaparáty a pod.)
(Brečka, 2014, s.15-16)
Môže sa klasifikovať jednoducho na základe senzorickej skúsenosti. Pretože ľudské
bytosti odvodzujú svoje skúsenosti najmä prostredníctvom priamych zmyslových
kontaktov. S ohľadom na to môžeme audiovizuálne pomôcky zaradiť do troch
hlavných skupín:
1. Príklady zvukových prístrojov - rádio, záznamník, gramofón, audio kazetový
prehrávač, jazykové laboratórium
2. Príkladmi vizuálnych pomôcok - Graf, Mapy, Obrázky, Modely, Textové knihy,
Slide Projector, Flash karty, Tlačové materiály atď.
3. Audiovizuálne pomôcky - projektor LCD, filmový projektor, televízia, počítač,
VCD prehrávač, virtuálna učebňa, multimédia atď.
(http://www.studylecturenotes.com/curriculum-instructions/audio-visual-aids-ineducation-definition-types-objectives)
Okrem zahraničných zdrojov sa aj na Slovensku mnohí autori venujú
audiovizuálnym didaktickým pomôckam v rôznych oblastiach. Petlák v rámci didaktických
aspektoch materiálnych prostriedkoch hovorí: „Audiovizuálna a aj ostatná didaktická
technika má médiá prezentovať, vhodne dopĺňajú pozorovanie reálnej skutočnosti,
nahradzujú ju, ba v mnohom majú aj niektoré prednosti.“ (Petlák, 2016, s. 197)
Pre efektívne vyučovanie pomocou audiovizuálnych pomôcok v hudobnej výchove
na základných školách je potrebné aby školy disponovali technickými pomôckami
v učebniach alebo triedach. Niektoré z týchto pomôcok si teraz stručne definujeme:
Osobný počítač – poznáme dva typy a to PC (personal computer) od firmy IBM a MAC
od firmy Apple. Pod pojmom osobný počítač môžeme v súčasnosti chápať stolový počítač,
ktorého hardvér je tvorený z počítačovej skrine, monitora, klávesnice a myši, ale aj
prenosný počítač ako je laptop, či notebook.
Reproduktory - pre elementárnu prácu stačia aj zabudované reproduktory v počítači, či
notebooku, ale pre kvalitnejšie vzdelávanie je vhodná kvalitnejšia externá zostava.

23

Slúchadlá – umožňujú vypočutie si skladby viacerých poslucháčov naraz tak, že sa
navzájom nerušia a taktiež umožňujú citlivejšie vnímanie chýb v zvukovej stope. Sú
plnohodnotnou alternatívou k reproduktorom.
Tablet - predstavuje jedno z kľúčových zariadení, ktoré zásadným spôsobom obohacuje
didaktické technológie, ktoré môžu premeniť to, akým spôsobom učiteľ pracuje priamo na
hodine, ale tiež komunikuje so žiakmi, vzdeláva sám seba alebo si tvorí prípravy. (Černý
2015, s. 9)
Černý charakterizoval tablet ako didaktickú pomôcku, uvedieme aj definíciu od
Neumajera, ktorý pojem definoval ako zariadenie z informatického hľadiska: „Tablet je
mobilný počítač s integrovaným dotykovým displejom, ktorým je primárne ovládaný“
(Neumajer a kol. 2015, s. 34).
Interaktívna tabuľa – Dostál (in Brečka 2014) definuje interaktívnu tabuľu nasledovne:
„Interaktívna tabuľa je dotykovo senzitívna plocha, prostredníctvom ktorej prebieha
vzájomná komunikácia medzi užívateľom a počítačom s ciešom zabezpečiťmaximálnu
možnú mieru názornostizobrazovaného obsahu.“ (Brečka, 2014, s.28)
Šašala interaktívnu tabuľu definoval ako:„ elektronické zariadenie, ktoré je
periférnym zariadením osobného počítača alebo notebooku a umožňuje ovládať ho
interaktívnym spôsobom interaktívnym perom, alebo prstami.“ (Šašala 2017, s.37)
Brečka pojem interaktívna tabuľa charakterizoval zo širšieho a užšie hľadiska.
V širšom slova zmysle chápe interaktívnu tabuľu ako „elektronickú dotykovo senzitívnu
projekčnú plochu, ktorá je prepojená s počítačom a datavideoprojektorom premietajúcim
obraz z počítača na jej povrch.“ (Brečka, 2014, s.28)
V užšom zmysle chápe zariadenie ako: „elektronické zariadenie, ktoré je
v edukačnom prostredí využívané formou materiálneho didaktického prostriedku určeného
na vzdelávacie účely.“ (Brečka, 2014,29)
Po získaných vedomostiach o interaktívnej tabuli ju môžeme charakterizovať ako
elektronické zariadenie, ktoré za pomoci počítača, datavideoprojektora a dotyku prstom
alebo iným dotykovým nástrojom slúži vo vzdelávaní ako audiovizuálna didaktická
pomôcka.
24

Datavideoprojektor – je zariadenie slúžiace na premietanie obrazu na akúkoľvek
premietaciu plochu, napr. tabuľa, plátno, interaktívna tabuľa, stena, atď.

3. HUDOBNÁ VÝCHOVA A SÚČASNÉ HUDOBNÉ VZDELÁVANIE

V kapitole dva sme sa rozhodli venovať hudobnému vzdelávaniu v súčasnosti. Na
Slovensku za ostatné roky vzniklo viacero projektov ako napríklad projekt Infovek,
Milénium, Moja prvá škola, ale aj Digipedia a Škola na dotyk. Cieľmi týchto projektov
bolo vo všeobecnosti modernizovať vzdelávanie a vybavenia školy a integrácia IKT do
vzdelávania. Bližie sa budeme venovať len projektom, ktoré v určitej miere ovplyvnili
hudobné vzdelávanie.
Vzdelávanie sa modernizovalo už od dávnych čias a ako hovorí Petlák (2016):
„Modernizácia ako didaktický problém nie je v pedagogike v podstate ničím
novým.“(Petlák, 2016, s. 221)
Dvadsiate storočie sa stalo obdobím masového rozvoja techniky a predpoklady
naznačujú , že tomu bude tak aj 21. storočí, preto väčšina krajín celého sveta zaraďujú do
svojho vzdelávania technické vzdelávanie. Nový program, ktorý prijala svetová
organizácia UNESCO, akceptovala aj Slovenská republika. Zameral sa na humanitné
využitie techniky a technickú gramotnosť. Pri vyučovaní pomocou techniky žiak vystupuje
ako aktívny subjekt a nie ako pasívny pozorovateľ. (Kolláriková, Pupala 2010, s. 421)
Pri modernizácii nie je možné vnímať len jednu oblasť, pretože nemôžeme
modernizovať len pomôcky, pokiaľ budeme pracovať so starými osnovami alebo
učebnicami. Preto pri modernizácii je nutné sa odvíjať od komplexu viacerých činností vo
výchovno-vzdelávacom procese, aby mohla modernizácia prebehnúť úspešne. Petlák
načrtol tri aspekty modernizácie, ktoré spočívajú „v komplexnom riešení načrtnutých
a ďalších otázkach:1. V modernizácii obsahu vzdelávania, 2. V modernizácii metód
a foriem výchovno-vzdelávacej práce učiteľa a školy, 3. V modernizácii materiálnotechnickej stránke vyučovania.“ (Petlák, 2016, s. 222)
Všeobecný trend modernizácie vzdelávania postihol aj hudobnú edukáciu. V rámci
modernizácie vzdelávania prebehli projekty ako Infovek alebo projekt Milénium. Vďaka
25

projektu Infovek bolo na Slovensku vyriešené rozširovanie internetu na školách.
V súčasnosti je na všetkých štátnych školách zavedený internet a zároveň sú tieto školy
vybavené informačnými technológiami, ktoré sú rôzne v závislosti od typu školy.
V štátnom vzdelávacom programe sú vymedzené v kompetenčnom profile absolventa
požiadavky na spôsobilosť využívať informačné technológie.
(https://www.minedu.sk/data/att/4759.pdf)
Na Slovensku vymedzil Štátny pedagogický ústav v rámci Štátneho vzdelávacieho
programu pre 1. stupeň základnej školy v Slovenskej republike (ISCED 1) kompetencie
v oblasti informačných a komunikačných technológií nasledovne:
„kompetencie (spôsobilosti) v oblasti informačných a komunikačných technológií
- vie používať vybrané informačné a komunikačné technológie pri vyučovaní a učení sa,
- ovláda základy potrebných počítačových aplikácií,
- dokáže primerane veku komunikovať pomocou elektronických médií,
- dokáže adekvátne veku aktívne vyhľadávať informácie na internete,
- vie používať rôzne vyučovacie programy,
- získal základy algoritmického myslenia,
- chápe, že je rozdiel medzi reálnym a virtuálnym svetom,
- vie, že existujú riziká, ktoré sú spojené s využívaním internetu a IKT“
(http://www.statpedu.sk/files/articles/dokumenty/statny-vzdelavaciprogram/isced1_spu_uprava.pdf)
V rámci projektu Milénium, ktorý sa rozhodla vláda vypracovať ako dlhodobú
koncepciu na rozvoj výchovy a vzdelávania na najbližších 15 až 20 rokov, bolo
vypracovaných na základe analýz a koncepčných zmien obsahu dvanásť pilierov, o ktoré
sa tento projekt bude opierať. Bod číslo deväť zahŕňa informačné technológie a to najmä so
zameraním na internet. Tento bod pojednáva o tom, že na základe projektu Infovek sa
Slovenskej republike podarí do roku 2003 zapojiť na všetkých školách internet, preškolia

26

sa učitelia a všetci žiaci končiaci maturitou v roku 2004 budú vedieť pracovať
s internetom.
(http://www.cpk.sk/web/dokumenty/npvv.pdf)
Milénium vytýčilo ciele aj hudobnej výchove a v prípade dodržiavanie požiadaviek
tohto projektu môžu informačné a komunikačné technológie obohatiť hudobnú edukáciu
a tým sa podarí aj motivovať žiakov a vzbudiť v nich záujem o predmet a hudbu ako takú.
Cieľom je, aby sa hudba stala zdrojom emócií, vedomostí v interpretačnej a aj
v receptívnej rovine. Práve táto idea Milénia sa stala východiskom pre modernizáciu
hudobnej výchovy. (Brozmanová, 2015)
Na nových výchovných cieľoch v projekte Milénium sa podieľalo viacero
ambicióznych pedagógov, ktorých cieľom bolo skvalitnenie a zefektívnenie hudobnovýchovného procesu. Z vymedzenia cieľov je zjavné že ide o atraktívnejšiu realizáciu
a inovatívny prístup k hudobnej edukácii.(Kupková, 2014, s.61-63)
Ciele štátneho vzdelávacieho programu plní učiteľ na vyučovaní prostredníctvom
pomôcok a vopred vypracovaných učebných materiálov. Kostru predmetu mu udáva štátny
vzdelávací program a učebnica hudobnej výchovy, ale priame vzdelávanie záleží od toho
ako učiteľ dokáže flexibilne a atraktívne pripraviť vzdelávacie aktivity.
Zo štátneho vzdelávacie programu pre 1. stupeň základných škôl uvedieme ciele
hudobnej výchovy na základných školách, ktoré sú stanovené prostredníctvom poznávania
určitých vytýčených oblastí hudobného vzdelávania.
„Cieľom je prostredníctvom:
- poznania a precítenej interpretácie slovenských ľudových piesní, pochopením úlohy
ľudovej piesne v živote človeka a spoločnosti si osvojiť hudobný materinský jazyk a takto
prispieť rozvíjaniu kultúrnych kompetencií žiakov,
- poznania slovenského zvykoslovia, vlasteneckých piesní, umeleckého spracovania
ľudových piesní hudobnými skladateľmi, minulej a súčasnej podoby ľudových piesní získať
základy národnej identity a vlastenectva,

27

- postupného poznávania umeleckých artefaktov ich chápať ako prirodzenú súčasť svojho
života.“ (http://www.statpedu.sk/files/articles/dokumenty/statny-vzdelavaciprogram/hudobna_vychova_isced1.pdf)
Z informácií, ktoré sa nám podarilo získať môžeme usúdiť že projekt Infovek mal
veľký význam pre školy v trámci technického rozvoja a Projekt milénium inovoval na
základe tohto projektu ciele a kompetencie vo vzdelávaní pre všetky vyučovacie predmety
vo vzdelávacích inštitúciách.
Veľkým prínosom pre vzdelávanie na školách je aj nezisková organizácia Edulab,
ktorá sídli v Bratislave. Je to organizácia moderného vzdelávania na Slovensku, ktorá sa
zamerala na učiteľa a zefektívnenie vyučovania a rýchle spracovanie nových informácií
a požiadaviek, ktoré vznikajú. Edulab je tvorca niekoľkých známych projektov, do ktorých
sa školy masovo zapájajú ako napríklad: Škola na dotyk, Škola hrou alebo Moja prvá
škola.
Rozhodli sme sa bližšie venovať projektu Moja prvá škola, ktorý je určený pre
pedagógov na 1. stupni základných škôl. V rámci tohto projektu vypracoval kolektív
autorov a gestorov Metodickú príručku pre učiteľov a bezplatne sprístupnili aj vzdelávací
portál kozmix na webovej stránke www.kozmix.sk . Na tejto stránke sme sa stretli so
vzdelávacím materiálom pre učiteľov ale aj žiakov.

3.1.Využitie audio-vizuálnych didaktických pomôcok v súčasnom primárnom
vzdelávaní
Využitie audio-vizuálnych didaktických pomôcok, ako je počítač, interaktívna tabuľa,
či tablet je možné realizovať v súčasnom primárnom vzdelávaní pomocou hudobných
edukačných softvérov alebo vzdelávacích portálov na internete. Audiovizuálne didaktické
pomôcky využíva vyučujúci za pomoci učebných materiálov a technického vybavenia,
ktoré ma k dispozícii. Najprístupnejší je internet a webové portály, ktoré obsahujú
vzdelávací materiál pre žiakov na primárnom stupni.

28

3.1.1. Vzdelávacie webové portál
Didaktické pomôcky v rámci hudobného vzdelávania sa vyvíjali postupne s dobou od
gramofónov, magnetofónov, cez počítače až k využitiu tabletov a interaktívnych tabúľ.
Súčasné vzdelávanie je interaktívne a modernizácia pomocou IKT mala vplyv aj na
hudobnú výchovu na základných školách. Už aj v učebniciach pre základné školy pre 4.
ročník sa stretneme pri piesňach s odkazmi na webový zdroj www.youtube.com ,kde si
pieseň môžu žiaci vypočuť. Tento fenomén súčasnej doby popísala aj Osvaldová :„Pri
počúvaní skladieb využívame reprodukovanú hudbu, ktorú žiaci počúvajú a prípadne
sledujú prostredníctvom CD a DVD prehrávača, a počítačovej techniky na
frekventovaných hudobných vyhľadávačoch.“ (Osvaldová 2015, s.200)
Internet v súčasnosti využíva každá škola aj vo vzdelávaní. Okrem hudobných
vyhľadávačov ako napríklad youtube, sú dostupné na internete aj edukačné portály ako
napríklad KOZMIX, ktorý sme už spomínali. Na edukačnej stránke KOZMIX je
sprístupnený kurz pre žiakov pre hodinu hudobnej výchovy, kde obsahom kurzu je získať
vedomosti o dirigentovi. Prebieha formou výkladu a názornej ukážky (viď. Obrázok 1). Na
konci kurzu je krátky kvíz. Toto cvičenie je vhodné pre žiakov prvého stupňa základných
škôl a je možné ho realizovať pomocou tabletov, počítača alebo aj interaktívnej tabule.
Žiaci si tento kurz môžu spraviť v škole za pomoci učiteľa a môžu si ho doma opäť
zopakovať. Na tomto portály sú prístupné aj iné kurzy ako napríklad hra na telo. Portál
využíva platné učebnice hudobnej výchovy a k nim pripravuje a sprístupňuje materiál pre
učiteľa, vďaka ktorému deti motivuje k činnosti na hudobnej výchove.
Obrárok č. 1 Obsah lekcie kozmix

29

Ako druhý portál na internete sme sa rozhodli predstaviť multimediálny didaktický
program s názvom Hudba hrou – piesne pre deti a celú rodinu. Hlavnou funkciou
programu je vytváranie tónovo-výškových hudobných predstáv a ich interpretáciu. Na
Vzdelávacom portály sú k dispozícii štyri ročné obdobia, ktorých obsahom sú tematické
piesne (viď obrázok 2). Po výbere piesne sa zobrazí jednoduchá detská ilustrácia a učiteľ si
môže zvoliť ako chce aby pieseň odznela. Taktiež súčasťou portálu je aj metodický postup
a aj notový záznam piesne s textom. V každom ročnom období sú piesne rozdelené na
ľudové a umelé. Tento portál vytvorili na Katedre hudobnej a výtvarnej výchovy
Pedagogickej fakulty Prešovskej univerzity v Prešove a sprístupnený je na webovej stránke
http://hudbahrou.pf.unipo.sk.
Obrázok č. 2 Hudba hrou - jar

3.1.2. Audionahrávky
Viacerí pedagógovia sa v súčasnej dobe venujú audionahrávkam pre primárne
vzdelávanie. CD s audionahrávkami vzniklo na Univerzite Konštantína Filozofa v Nitre na
Katedre hudobnej výchovy, kde sa na tvorbe CD podieľali pedagógovia ako napríklad
Mgr. Pavol Brezina, Phd. a PhDr. Miroslava Blažeková, PhD..
Známi svojimi nahrávkami je aj PaedDr. Ján Pavelčák, ktorý vytvoril 9 CD
s nahrávkami pre primárne vzdelávanie. Nachádza sa na nich napríklad inštrumentálny
sprievod k piesňam, ale aj skladby na počúvanie.

30

3.1.3.

Aplikácie

Pri práci s tabletom na hodinách hudobnej výchovy je možné s deťmi využívať
aplikácie určené na tvorbu hudobného podkladu alebo notačný zápis. Aplikácie sú voľne
prístupné na internete pre operačné systémy Android. Ako príklad na aplikácie si môžeme
uviesť NotateMe Now, ktorý sa dá využiť na sluchová analýza notového zápisu, zápis
rytmu a melódie. Ako druhý program si uvedieme Music Maker Jam, ktorý vieme využiť
pri práci s deťmi na tvorbu hudobného podkladu v štýle hip-hop a pod., hra so zvukom,
identifikácia hudobných nástrojov.

3.1.4. Edukačné softvéry
Edukačný softvér je programové vybavenie počítača. Program získame a vložíme do
počítača na CD alebo DVD, prípadne USB alebo ho stiahneme cez internet.
Brestenská uvádza, že edukačný softvér je jednou z foriem učebných materiálov, ktoré
sú inštalované priamo v počítači, CD, DVD nosiče alebo webové aplikácie. Edukačné
softvéry sú také softvéry, ktoré sa cieľavedome používajú na podporu učenia a stáva sa
edukačným nielen pre zámer, pre ktorý bol vyvinutý, ale aj pre spôsob jeho použitia vo
vyučovacom procese. (Brestenská, 2010)
Iní autori uvádzajú, že edukačný program by mal prispievať k plneniu vzdelávacích
cieľov, mal by byť interaktívny a ponúkať užívateľovi podnety s rozumnou spätnou
väzbou. (Černochová, Komrská, Novák, 1998, s. 30-31).
K dispozícii je napríklad hudobné CD, ktoré obsahuje 40 ukážok hudobných nástrojov
a 4 hudobné cvičenia (viď. Obrázok 3)
Obrázok č. 3 Hudobné CD

31

V tejto kapitole sme poukázali na niektoré možnosti hudobného vzdelávania
pomocou audiovizuálnych didaktických pomocou v hudobnom vzdelávaní na základných
školách. Možností pre prácu s týmito pomôckami je veľa, ale je na iniciatíve pedagóga,
v akej miere sa rozhodne ich využívať.

32

ZÁVER

Hlavným cieľom bakalárskej práce bola kategorizácia audiovizuálnych
didaktických pomôcok. Ďalším veľmi dôležitým cieľom bolo uviesť spôsoby využitia
týchto materiálnych didaktických pomôcok v hudobnom vzdelávaní.
Počas tvorby bakalárskej práce sme zistili, že veľký nárast audiovizuálnych
didaktických pomôcok na školách nastal najmä na prelome 20. a 21. storočia. Stretli sme
sa počas tvorby s rôznymi názormi na tieto technológie, ale väčšina z nich ich brala ako
prínos pre vzdelávanie a modernizáciu vzdelávania vnímali pozitívne.
Prínosom tejto bakalárskej práce pre hudobné vzdelávanie je spôsob využitia
modernej audiovizuálnej didaktickej techniky v hudobnom vzdelávaní. Poskytli sme
námety na využitie interaktívnej tabule, počítačov, či tabletov na hodinách hudobnej
výchovy na základných školách.
Prekvapivým zistením pre nás bolo, že existuje množstvo možností na využitie
audiovizuálnej didaktickej techniky v hudobnom vzdelávaní najmä na internete. Existuje
už množstvo programov, ktoré sú pre deti veľmi atraktívne a elementárne spracované, až
tak, že ich ovládanie zvládnu bez akýchkoľvek problémov žiaci prvého ročníka na
základných školách. Prínosom týchto portálov je najmä to, že dieťa sa hudobnej výchove
venuje v škole, ale bez prekážok sa jej môže pomocou týchto bezplatných programov
venovať aj v pohodlí domova.
V súčasnosti je mnoho metodických príručiek, ktoré sa venujú práve práci na
vyučovaní pomocou informačných a komunikačných technológií a taktiež sa metodické
príručky nachádzajú pri každom takomto vzdelávacom portály na internete. Práca učiteľa
sa preto stáva ešte jednoduchšou a zábavnejšou na týchto hodinách. Ako bolo už v práci
spomínané informačné a komunikačné technológie sú momentálne pre deti stredobodom
záujmu, a preto má učiteľ, ktorý používa tieto technológiu istý úspech pri svojich žiakoch.
Taktiež sme v úvode práce už uviedli, že audiovizuálne didaktické pomôcky môžu
vo vzdelávaní pomôcť, ale aj uškodiť. Pokiaľ ich však učiteľ využíva správne j miere
a správnym spôsobom ich integruje do vyučovacej hodiny, má dobrý predpoklad, že
hodina hudobnej výchovy bude efektívna a pre žiakov prínosná a zaujímavá.
33

ZOZNAM POUŽITEJ LITERATÚRY
Monografia:
BETKO, M. - BREZINA, P., 2013. Základy hudobnej informatiky . Nitra: Univerzita
Konštantína Filozofa v Nitre, Pedagogická fakulta, Katedra hudby. ISBN 978-80-5580472-9.
BREČKA, P., 2014.interaktívne tabule v technickom vzdelávaní. IRIS. ISBN978-80-8153024-1.
BRESTENSKÁ, B. a kol. 2010. Premena školy s využitím informačných technológií. 1.
vyd. Košice : elfa, s.r.o., 2010. ISBN 978-80-8086-143-8.
BROZMANOVÁ, O., 2015. Informačno-komunikačné technológie a ich využitie
v hudobnej edukácii. Banská Bystrica: Univerzita Mateja Bela v Banskej Bystrici,
Pedagogická fakulta. ISBN 978-80-557-0906-2.
ČERNOCHOVÁ, M. - KOMRSKA, T., NOVÁK,J.,1998.Využití počítače při vyučování:
námněty pro práci dětí s počítačem. Praha: Portál. ISBN 80-7178-272-6.
ČERNÝ, M. - MAZÁČOVÁ, P., 2015. Tablet ve školní praxi. Brno: Flow. ISBN 978-8088123-02-6.
FERKOVÁ, E., 2008. Hudobná informatika. Nitra: Univerzita Konštantína filozofa v
Nitre, Filozofická fakulta. ISBN 978-80-8294-252-6.
FORRÓ, D., 1994. Počítače a hudba. Praha: Grada. ISBN 80-85623-57-9.
KLEMENT., M. - DOSTÁL,J. - KUBRICKÝ. J., BÁRTEK. K.. 2017. ICT nástroje
a učitelé: adorace, či rezistence?. Olomouc: Univerzita Palackého v Olomouci,
Pedagogická fakulta. ISBN 978-80-244-5092-6.
KOLLÁRIKOVÁ, Z. - PUPALA, B., 2010. Predškolská a elementárna pedagogika. Praha:
Portál. ISBN 978-80-7367-828-9.
KUPKOVÁ, J., 2014. Hudobná výchova na Slovensku po roku 1989. Nitra: Univerzita
Konštantína Filozofa v Nitre. ISBN 978-80-558-0700-3.
34

LABORECKÝ, J., 1997. Hudobný terminologický slovník. Bratislava: Slovenské
pedagogické nakladateľstvo. ISBN 80-08-01037-1.
LANGSTEINOVÁ, E. - FELIX, B. 2013. Hudobná výchova pre 4. ročník základných škôl.
Bratislava: SPN – Mladé letá. ISBN 978-80-10-02293-9.
NEUMAJER, O. –ROHLÍKOVÁ, L. - ZOUNEK., J. 2015. Učíme se s tabletem. Praha:
Wolters Kluwer. ISBN 978-7478-768-3.
PETLÁK, E., 2016. Všeobecná didaktika. IRIS. ISBN 978-80-8153-064-7.
SIVÝ, V. 2006. Základy informačných technológií, Prešov: Prešovská univerzita v Prešov.
2006. ISBN 80-8068-530-4.
ŠALING, S. - IVANOVÁ-ŠALINGOVÁ, M. - MANÍKOVÁ.,Z. 2002. Slovník cudzích
slov. Bratislava - Prešov: SAMO. ISBN 80-967524-7-2
ŠAŠALA, R., 2017. ZÁKLADY HUDOBNÝCH DIGITÁLNYCH TECHNOLÓGIÍ.
Prešov: Prešovská univerzita v Prešove, Pedagogická fakulta. 2017. ISBN 978-80-5551817-6.
Štátny vzdelávací program pre 1. stupeň základnej školy v Slovenskej republike ISCED 1
– primárne vzdelávanie. Vzdelávacia oblasť Umenie a kultúra. Predmet Hudobná výchova.
2008. Bratislava: Štátny pedagogický ústav.
Zborník:
HORVÁTHOVÁ, Z. 2005. Využitie informačných a komunikačných technológií vo
vzdelávaní. In Příprava učitelů a aktuální proměny v základním vzdělávání. České
Budějovice: Jihočeská univerzita v Českých Budějovicích, 2005. ISBN 80-7040-789-1,
s.84.
Elektronický dokument:
FAROOQ, U.2014. Audio Visual Aids in Education, Definition, Types & Objectives. In
Study Lectury Notes [online]. 2014, [cit. 2017-11-20]. Dostupné na:
http://www.studylecturenotes.com/curriculum-instructions/audio-visual-aids-in-educationdefinition-types-objectives
35

Správa o stave školstva na Slovensku na verejnú diskusiu. Bratislava [online]. 2013. [cit.
2018-03-21]. Dostupné na: https://www.minedu.sk/data/att/4759.pdf
Štátny vzdelávací program pre 1. stupeň základnej školy v Slovenskej republike – ISCED
1, [online]. Bratislava: 2008. [cit. 2018-03-21]. Dostupné na:
http://www.statpedu.sk/files/articles/dokumenty/statny-vzdelavaciprogram/isced1_spu_uprava.pdf

Článok z časopisu:
NALLIVEETTIL, G. M. 2013. A Study on the Usefulness of Audio-Visual Aids in EFL
Classroom: Implications for Effective Instruction. In International Journal of Higher
Education, 2013, vol. 2, no. 2, ISSN 1927-6044, p.86–88.
OSVALDOVÁ, M. 2015. Inovácie v hudobnej edukácii na špeciálnych základných
skolách. In: Edukácia, 2015, Ročník 1, Číslo 1, ISSN 1339-8725, s. 195 – 209.

36

