TRENČIANSKA UNIVERZITA ALEXANDRA DUBČEKA
V TRENČÍNE
FAKULTA SOCIÁLNO-EKONOMICKÝCH VZŤAHOV

NÁKLADY A VÝNOSY A ICH VPLYV
NA HOSPODÁRSKY VÝSLEDOK PODNIKU
Bakalárska práca

Študijný program: Ľudské zdroje a personálny manažment
Študijný odbor: 8. Ekonómia a manažment
Školiace pracovisko: Katedra manažmentu a rozvoja ľudských zdrojov
Školiteľ: Ing. Jana Sochuľáková, PhD.

2020
Radka Petríková

Čestné vyhlásenie
Čestne vyhlasujem, že záverečnú bakalársku prácu som vypracovala samostatne, a tiež,
že som uviedla všetku použitú literatúru.

V Bratislave 10. mája 2020

.................................................
Petríková

Poďakovanie
Ďakujem vedúcej mojej bakalárskej práce Ing. Jane Sochuľákovej, PhD. za odborné
vedenie a cenné rady, ktoré mi poskytla pri vypracovaní záverečnej práce.

ABSTRAKT

PETRÍKOVÁ, Radka: NÁKLADY A VÝNOSY A ICH VPLYV NA HOSPODÁRSKY
VÝSLEDOK PODNIKU [Bakalárska práca] – Trenčianska univerzita Alexandra
Dubčeka v Trenčíne. Fakulta sociálno-ekonomických vzťahov; Katedra manažmentu
a rozvoja ľudských zdrojov. – Vedúci práce: Ing. Jana Sochuľáková, PhD. – Trenčín:
FSEV TnUAD, 2020. – 51 s.

Náklady a výnosy sú dva veľmi dôležité činitele každej spoločnosti, od ktorých závisí
výsledok hospodárenia. Aby sa podnik udržal na trhu, musí sledovať vývoj týchto
činiteľov, snažiť sa o neustále zvyšovanie výnosov a znižovanie nákladov. Okrem toho,
by sa mal podnik venovať aj výpočtom a analýze finančných ukazovateľov, ktorých
výsledky vypovedajú o finančnej situácii a stabilite či nestabilite podniku.
Cieľom bakalárskej práce je na základe analýzy nákladov, výnosov a finančných ukazovateľov
podniku navrhnúť opatrenia a odporúčania na zlepšenie finančnej a ekonomickej situácie
podniku.

V prvej kapitole s názvom Náklady, výnosy, výsledok hospodárenia sme sa venovali
teórii. V druhej kapitole s názvom Cieľ záverečnej práce, metodika sme opísali hlavný
a čiastkové ciele bakalárskej práce a metódy, ktoré sme pri písaní bakalárskej práce
využili. V tretej kapitole s názvom Analýza nákladov, výnosov a výsledku hospodárenia
spoločnosti Nord Svit, s. r. o. sme sa venovali výpočtom a analýze nami vybraných
finančných ukazovateľov. V poslednej, štvrtej kapitole s názvom Výsledky analýzy
nákladov, výnosov a výsledku hospodárenia spoločnosti Nord Svit, s. r. o. sme na základe
výpočtov a výsledkov finančných ukazovateľov zhodnotili aktuálnu situáciu danej
spoločnosti a navrhli niekoľko odporúčaní na zlepšenie jej finančnej situácie.

Kľúčové slová:
náklady, výnosy, výsledok hospodárenia, finančné ukazovatele, účtovná závierka

ABSTRACT

PETRÍKOVÁ, Radka: COSTS AND REVENUES AND THEIR IMPACT ON THE
BUSINESS RESULT OF THE COMPANY [Bachelor Thesis] - University Alexander
Dubček in Trenčín. Faculty of Social and Economic Relations; Department of Human
Resources Management and Development. - Thesis supervisor: Ing. Jana Sochuľáková,
PhD. - Trenčín: FSEV TnUAD, 2020 – 51 pages

Costs and revenues are two very important factors in every company, on which
the economic result depends. In order to stay on the market, a company must monitor
the development of these factors, strive to constantly increase revenues and reduce costs.
In addition, the company should also deal with the calculation and analysis of financial
indicators, the results of which indicate the financial situation and the stability or
instability of the company.
The goal of the bachelor thesis was to propose measures and recommendations to improve
the financial and economic situation of the company.
In the first chapter named as Costs, revenues, economic results, we focused on the theory.
In the second chapter named as Aim of the final work, methodology, we described
the main and partial objectives of the bachelor's thesis and the methods that we used to
write the bachelor's thesis. In the third chapter named as Analysis of costs, revenues
and profit of Nord Svit, s.r.o. about. we focused on the calculation and analysis of our
selected financial indicators. In the last, fourth chapter named as Results of the analysis
of costs, revenues and profit of Nord Svit, s.r.o., based on the calculations and results of
financial indicators, we evaluated the current situation of the company and proposed
several recommendations to improve its financial situation.

Keywords:
costs, revenues, profit-loss, financial indicators, financial statements

OBSAH
ZOZNAM OBRÁZKOV A ZOZNAM TABULIEK
ZOZNAM GRAFOV
ÚVOD ..................................................................................................................... 10
1 NÁKLADY, VÝNOSY, VÝSLEDOK HOSPODÁRENIA ................................... 12
1.1 Náklady ................................................................................................................ 12
1.2 Výnosy ................................................................................................................. 18
1.3 Časové rozlíšenie nákladov a výnosov ................................................................ 21
1.4 Účtovanie nákladov a výnosov ............................................................................ 22
1.5 Výsledok hospodárenia ........................................................................................ 23
1.6 Ukazovatele nákladov, výnosov a výsledku hospodárenia .................................. 25
2 CIEĽ ZÁVEREČNEJ PRÁCE, METODIKA ...................................................... 28
3 ANALÝZA NÁKLADOV, VÝNOSOV A VÝSLEDKU
HOSPODÁRENIA SPOLOČNOSTI NORD SVIT, s. r . o. .................................... 30
3.1 Charakteristika spoločnosti Nord Svit, s. r. o....................................................... 30
3.1.1 Vertikálna a horizontálna analýza majetku a zdrojov krytia majetku ........... 31
3.1.2 Vertikálna a horizontálna analýza nákladov, výnosov a výsledku
hospodárenia ............................................................................................................ 32
3.2 Analýza finančných (pomerových) ukazovateľov ............................................... 36
3.2.1 Analýza likvidity ........................................................................................... 37
3.2.2 Analýza aktivity............................................................................................. 37
3.2.3 Analýza zadlženosti ....................................................................................... 39
3.2.4 Analýza rentability ........................................................................................ 40
3.2.5 Analýza nákladovosti .................................................................................... 41
4 ODPORÚČANIA NA ZLEPŠENIE FINANČNEJ SITUÁCIE PODNIKU ...... 43
ZÁVER ................................................................................................................... 48
ZOZNAM POUŽITEJ LITERATÚRY ................................................................... 50
ZOZNAM PRÍLOH

ZOZNAM OBRÁZKOV A ZOZNAM TABULIEK
Obrázok 1 Účtovanie nákladov ..................................................................................... 22
Obrázok 2 Účtovanie výnosov ...................................................................................... 23
Obrázok 3 Prenos zostatkov výsledkových účtov ......................................................... 24
Obrázok 4 Prenos zostatkov súvahových účtov ............................................................ 24

Tabuľka 1 Analýza finančných (pomerových) ukazovateľov ....................................... 36

ZOZNAM GRAFOV
Graf 1 Znázornenie majetku a zdrojov krytia majetku .................................................. 32
Graf 2 Znázornenie nákladov a výnosov ....................................................................... 34
Graf 3 Znázornenie výsledku hospodárenia .................................................................. 35
Graf 4 Znázornenie zmien ukazovateľov likvidity ........................................................ 37
Graf 5 Znázornenie zmien ukazovateľov aktivity ......................................................... 38
Graf 6 Znázornenie zmien ukazovateľov zadlženosti .................................................... 40
Graf 7 Znázornenie zmien ukazovateľov rentability ..................................................... 41
Graf 8 Znázornenie zmeny ukazovateľa celkovej nákladovosti .................................... 42

ÚVOD

Náklady a výnosy, ktoré sa delia na náklady a výnosy z hospodárskej činnosti
a náklady a výnosy z finančnej činnosti, sú dva veľmi dôležité ukazovatele pre prežitie
a udržanie sa na trhu každého podniku. Rozdiel medzi týmito dvoma ukazovateľmi
vyjadruje výsledok hospodárenia. Ak výnosy prevyšujú náklady, účtovná jednotka
dosahuje zisk. Naopak, ak náklady prevyšujú výnosy, výsledok hospodárenia predstavuje
stratu.
Náklady sú vyjadrením peňažného ocenenia spotreby podnikových výrobných
faktorov, ktoré účtovná jednotka vynakladá na tvorbu svojich výkonov a na zabezpečenie
svojej celkovej činnosti, výnosy zas vyjadrením peňažných prostriedkov, ktoré vyplývajú
z tejto podnikateľskej činnosti.
Hospodársky výsledok je ten najdôležitejší činiteľ, ktorý by mala podrobne
analyzovať každá účtovná jednotka. Cieľom každého podniku je dosahovať zisk, preto je
tiež potrebné dôsledne analyzovať aj vznikajúce náklady a výnosy. Je potrebné, aby
podnik pochopil, aké náklady mu vznikajú, je potrebná ich dôkladná analýza, kalkulácia
a kategorizácia, aby mohol podnik dlhodobo úspešne fungovať a realizovať svoju
činnosť, ktorá mu bude prinášať zisk.
Takisto, ako analyzuje náklady, mala by analyzovať aj výnosy a určiť konkrétne
oblasti činnosti, ktoré jej prinášajú najväčšie výnosy, a tiež oblasti, ktoré sú pre účtovnú
jednotku v dosahovaní výnosov neefektívne. Až dôslednou analýzou nákladov a výnosov
vie pochopiť vzniknutý hospodársky výsledok a prijať potrebné opatrenia pre znižovanie
nákladov a zvyšovanie výnosov, aby vedel dosahovať čo najlepšie výsledky.
Cieľom bakalárskej práce je na základe analýzy nákladov, výnosov a finančných
ukazovateľov podniku navrhnúť opatrenia a odporúčania na zlepšenie finančnej
a ekonomickej situácie podniku.
Bakalárska práca sa skladá zo štyroch hlavných kapitol. Prvá kapitola je zameraná
na dôležité teoretické východiská. Venovali sme sa charakteristike nákladov a výnosov,
ako aj ich členeniu a spôsobu ich účtovania. Ďalej sme charakterizovali výsledok
hospodárenia a v poslednej časti tejto kapitoly sme sa venovali teoretickému popisu nami
vybraných finančných ukazovateľov. Táto prvá kapitola je východiskom a podkladom
pre spracovanie tretej kapitoly, ktorá je venovaná praktickej analýze nákladov, výnosov
a výsledku hospodárenia spoločnosti Nord Svit, s. r. o.

10

V druhej kapitole sme opísali hlavný a čiastkové ciele bakalárskej práce a metódy,
ktoré sme pri písaní bakalárskej práci využili.
Okrem vertikálnej a horizontálnej analýzy už spomínaných nákladov, výnosov
a výsledku hospodárenia sme sa v tretej kapitole venovali aj výpočtom nami vybraných
finančných, resp. pomerových ukazovateľov, ktoré sme považovali za najviac používané
a dôležité, ako je likvidita, rentabilita, aktivita a zadlženosť, ktorých analýza je taktiež
veľmi dôležitá pre fungovanie a prežitie každej spoločnosti.
Tieto finančné ukazovatele vypovedajú napr. aj o tom, s akou účinnosťou
a efektívnosťou účtovná jednotka hospodári so svojim majetkom, v akej miere podnik
využíva vlastné zdroje krytia a cudzie zdroje krytia, ale aj o tom, či je podnik schopný
splácať svoje záväzky. Ak chce spoločnosť dosahovať lepšie výsledky, myslíme si, žeby
sa mala venovať analýze aj týchto finančných ukazovateľov.
Na základe výsledkov získaných z vykonanej analýzy v tretej kapitole sme sa
v poslednej, štvrtej kapitole pokúšali dospieť k odporúčaniam a možnostiam zníženia
nákladov, zvýšenia výnosov a k odhaľovaniu prípadných rezerv spoločnosti.

11

1 NÁKLADY, VÝNOSY, VÝSLEDOK HOSPODÁRENIA

Účtovníctvo sa venuje pohybu a stavu majetku, taktiež sa zaoberá jeho
zhodnocovaním, pričom ako meradlo tohto zhodnocovania slúži výsledok hospodárenia.
Výsledok hospodárenia sa získava porovnaním výnosov a nákladov, ktoré sú
porovnávané za určité dané časové obdobie. Týmto porovnávaním je možné dospieť
k dvom podobám výsledku hospodárenia, ktorými sú strata alebo zisk. Náklady vznikajú
ako dôsledok spotrebovávania majetku v účtovnej jednotke. Táto spotreba súvisí
s rôznymi činnosťami podniku, ako sú poskytovanie služieb, výroba výrobkov alebo
predaj tovaru. Výnosy potom zobrazujú výstupy z hospodárenia účtovnej jednotky.
(Džupinka, Sochuľáková, 2016)

1.1 Náklady
„Nákladom sa rozumie zníženie ekonomických úžitkov účtovnej jednotky
v účtovnom období, ktoré sa dá spoľahlivo oceniť. Ekonomickým úžitkom sa rozumie
možnosť priamo alebo nepriamo prispieť k toku peňažných prostriedkov a ekvivalentov
peňažných prostriedkov.“ (Šlosárová a kol., 2016, s. 55)
Podstata nákladov spočíva v spotrebovávaní výrobných zdrojov. Tie musí mať
účtovná jednotka k dispozícii v požadovanom množstve, kvalite a štruktúre na to, aby
vedela zabezpečiť plynulý chod výroby. Tieto zdroje sa vo výrobnom procese dostávajú
do pohybu, jedna forma výrobných faktorov sa mení na druhú v podobe nákladov.
V nákladoch sú obsiahnuté všetky aktivity od výroby, využívania času práce
a pracovných kapacít cez modernizáciu techniky a technológie využívanej vo výrobnom
procese a produktivitu práce až po zaistenie odbytu výkonov a ďalšími. Náklady teda
vypovedajú o kvalite celej činnosti účtovnej jednotky a ich analýzou je možné posúdiť
docielenú efektívnosť, či je primeraná vynaloženým prostriedkom. (Alexy, 2005)
„Náklad vzniká účelovou spotrebou. Na dosiahnutie výnosov je nevyhnutné
najprv niečo vynaložiť, niečo spotrebovať. Náklad vyjadruje hodnotu, ktorú je potrebné
obetovať na dosiahnutie výnosov.“ (Džupinka, Sochuľáková, 2016, s. 98)
Dôsledkom spotreby je na jednej strane úbytok aktív, čiže majetku vo výrobe, a to
buď jednorazovo, napr. ak sa jedná o spotrebu materiálu alebo ide o postupnú spotrebu,
napr. opotrebovávanie strojov. Na druhej strane zas dochádza k zvyšovaniu záväzkov,
12

čiže dlhov, ktoré vznikajú napr. spotrebou elektrickej energie, platením nájomného alebo
povinnosťou vyplácať zamestnancom mzdy. (Džupinka, Sochuľáková, 2016)
Je potrebné, aby bol pri účtovaní nákladov posúdený účel, na aký boli obetované.
Ak má byť výroba efektívna je nevyhnutné, aby vznik nákladov viedol k zvyšovaniu
výnosov. Platí pravidlo, že náklad je automaticky priradený k jemu zodpovedajúcemu
výnosu. Toto pravidlo nemusí platiť stále, pretože existujú aj náklady, ku ktorým sa
nedajú priradiť zodpovedajúce výnosy, ale sú priradené k účtovnému obdobiu, kedy
vznikli. Takýmto nákladom môže byť napr. nájomné, ktoré bude patriť do nákladov
obdobia, na ktoré bolo zaplatené. Ďalej je potrebné prísne rozoznávať výdavok
od nákladu. Výdavok zobrazuje pokles peňažných prostriedkov, pokles majetku, ktorý sa
nezobrazí v nákladoch daného účtovného obdobia, výdavok zobrazuje tok peňazí.
(Džupinka, Sochuľáková, 2016)
Náklady je možné členiť z viacerých hľadísk. Členenie nákladov podľa druhu
alebo druhové členenie nákladov predstavuje členenie, ktoré vypovedá o pôvodnej
podobe nákladov pri ich vstupe do chodu účtovnej jednotky z externého prostredia.
Hlavné nákladové druhy tvoria spotreba prác, služieb a materiálu, finančné a mzdové
náklady a odpisy. (Soukupová, Šlosárová, Baštincová , 2004)
Členenie nákladov podľa účelu alebo účelové členenie nákladov, ktorého podstatu
tvorí rozdelenie nákladov do individuálnych oblastí činností, a to pomocnej, vedľajšej
a hlavnej. V rámci týchto sa nasledovne detailnejšie delia podľa individuálnych druhov
činností. (Šlosárová a kol., 2016)
Členenie nákladov podľa zodpovednosti a miesta, kde vznikli predstavuje ich
pričlenenie k vnútropodnikovej jednotke, kde sa činnosti uskutočňujú. Zamestnanci
týchto útvarov sa zaručujú za efektívne nakladanie a zhodnotenie týchto nákladov.
(Šlosárová a kol., 2016)
Členenie nákladov podľa položiek kalkulačného vzorca alebo kalkulačné členenie
nákladov člení náklady podľa dôvodnej väzby nákladov s konkrétnym parciálnym alebo
konečným výkonom. Podľa tohto členenia rozoznávame náklady jednotkové, ktoré sú
úzko spojené s určitým výkonom a náklady režijné, vďaka ktorým je zaistený chod
účtovnej jednotky a nie sú úzko späté s konkrétnym výkonom. (Soukupová, Šlosárová,
Baštincová , 2004)
Z hľadiska objemu produkcie rozoznávame variabilné a fixné náklady. Výška
variabilných nákladov sa mení podľa množstva produkcie, naproti tomu fixné náklady
nie sú závislé od objemu produkcie. (Džupinka, Sochuľáková, 2016)
13

Z daňového hľadiska členíme náklady na daňové, ktoré okrem hospodárskeho
výsledku ovplyvňujú aj daňový základ a nedaňové, ktoré majú vplyv iba na hospodársky
výsledok, daňový základ neovplyvňujú. (Džupinka, Sochuľáková, 2016)
Podľa realizácie platby rozoznávame náklady na explicitné, ktoré predstavujú
všetky skutočne vynaložené náklady, ktoré sú vedené v účtovníctve. Sú to náklady, ktoré
sú vynaložené účtovnou jednotkou pri nákupe alebo nájme výrobných zdrojov. Implicitné
náklady sú tie náklady, ktoré účtovná jednotka skutočne neplatí, vznikajú pri používaní
vlastných zdrojov. Typickým príkladom sú odpisy. (Ivanová a kol., 2009)
Ďalším členením je členenie z účtovného hľadiska. Náklady delíme na tri veľké
skupiny, a to na náklady na hospodársku činnosť, náklady na finančnú činnosť a daňové
náklady.
Náklady na hospodársku činnosť tvoria skupiny:
50 - Spotrebované nákupy
51 - Služby
52 - Osobné náklady
53 - Dane a poplatky
54 - Iné náklady na hospodársku činnosť
55 - Odpisy a opravné položky k dlhodobému majetku
(Máziková, Mateášová, Ondrušová, 2019)
Skupinu spotrebované nákupy tvoria účty:
501 - Spotreba materiálu
502 - Spotreba energie
503 - Spotreba ostatných neskladovateľných dodávok
504 - Predaný tovar
505 - Tvorba a zúčtovanie opravných položiek k zásobám
507 - Predaná nehnuteľnosť (Máziková, Mateášová, Ondrušová, 2019)
Skupinu spotrebované nákupy tvorí spotreba materiálu, kde sa účtuje spotreba
surovín, ako je napr. hlavný a pomocný materiál, pomocné a prevádzkové látky, náhradné
diely. Spotrebu energie tvoria všetky typy energií, ako sú napr. plyn, elektrická energia,
voda. Spotreba ostatných neskladovateľných dodávok je účet, ktorý slúži na účtovanie
napr. spotreby vody ako suroviny spotrebovanej v stavebnej výrobe. Účet predaný tovar
sa používa na účtovanie poklesu predaného tovaru. Skupinu spotrebované nákupy
uzatvárajú účet tvorba a zúčtovanie opravných položiek k zásobám, ktorý slúži
na účtovanie tvorby opravnej položky k zásobám a účet predaná nehnuteľnosť. Ten
14

účtovná jednotka využíva vtedy, keď sa rozhodne obstarať nehnuteľnosť so zámerom ju
ďalej predať, pričom sa nejedná o predaj v nezmenenej forme. (Šlosárová a kol., 2016)
Skupinu služby tvoria účty:
511 - Opravy a udržiavanie
512 - Cestovné
513 - Náklady na reprezentáciu
518 - Ostatné náklady (Máziková, Mateášová, Ondrušová, 2019)
Skupinu služby tvoria náklady na opravy a udržiavanie, kde sa jedná napr.
o opravy a udržiavanie nehnuteľností, budov a hnuteľných vecí, áut, strojov vo výrobe.
Cestovné predstavuje výdavky z pracovných ciest zamestnancov. Typické náklady
na reprezentáciu tvoria napr. náklady späté s občerstvením, pohostením alebo dopravou
vlastným prepravným prostriedkom. (Šlosárová a kol., 2016)
Skupinu osobné náklady tvoria účty:
521 - Mzdové náklady
522 - Príjmy spoločníkov a členov zo závislej činnosti
523 - Odmeny členov orgánov spoločností a družstva
524 - Zákonné sociálne poistenie
525 - Ostatné sociálne poistenie
526 - Sociálne náklady fyzickej osoby – podnikateľa
527 - Zákonné sociálne náklady
528 - Ostatné sociálne náklady (Máziková, Mateášová, Ondrušová, 2019)
Ďalšiu skupinu predstavujú osobné náklady. Mzdové náklady sú náklady spojené
so mzdami zamestnancov, príjmy spoločníkov a členov zo závislej činnosti predstavujú
náklady na spoločníkov za ich vykonanú prácu a na účte odmeny členov orgánov
spoločnosti a družstva sa zas účtuje o nákladoch na odmeny, ktoré sú vyplácané
za vykonávanie funkcie v orgánoch družstva a spoločnosti. Zákonné sociálne poistenie
predstavujú náklady na zákonné sociálne a zdravotné poistenie zamestnancov, ktoré musí
uhradiť zamestnávateľ, ostatné sociálne poistenie sú náklady, ktoré vznikajú, keď
zamestnávateľ hradí zamestnancom sociálne a zdravotné poistenie nad rámec povinnosti,
ktorá mu vyplýva zo zákona. Sociálne náklady fyzickej osoby – podnikateľa je účet, ktorý
využívajú samostatne zárobkovo činné osoby. Zákonné sociálne náklady sú náklady,
ktoré vznikajú účtovnej jednotke napr. pri náhrade príjmu pri dočasnej pracovnej
neschopnosti, pri zabezpečovaní pracovného odevu, hygienických a osobných pomôcok

15

alebo pri vyplácaní odstupného. Všetky náklady sociálneho charakteru hradené
nad rámec zákona sú účtované ako ostatné sociálne náklady. (Šlosárová a kol., 2016)
Skupinu dane a poplatky tvoria účty:
531 - Daň z motorových vozidiel
532 - Daň z nehnuteľnosti
538 - Ostatné dane a poplatky (Máziková, Mateášová, Ondrušová, 2019)
Skupinu dane a poplatky tvoria daň z motorových vozidiel, daň z nehnuteľnosti
a ostatné dane a poplatky, kde sa účtujú ostatné dane, ktoré nepatria do predošlých účtov
a taktiež rozličné poplatky. (Šlosárová a kol., 2016)
Skupinu iné náklady na hospodársku činnosť tvoria účty:
541 - Zostatková cena predaného dlhodobého nehmotného majetku a dlhodobého
hmotného majetku
542 - Predaný materiál
543 - Dary
544 - Zmluvné pokuty, penále a úroky z omeškania
545 - Ostatné pokuty, penále a úroky z omeškania
546 - Odpis pohľadávky
547 - Tvorba a zúčtovanie opravných položiek k pohľadávkam
548 - Ostatné náklady na hospodársku činnosť
549 - Manká a škody (Máziková, Mateášová, Ondrušová, 2019)
V skupine iné náklady na hospodársku činnosť sa účtuje zostatková cena
predaného dlhodobého nehmotného majetku a dlhodobého hmotného majetku, predaný
materiál, ktorý sa predáva, ak je pre účtovnú jednotku neužitočný, ďalej dary, ktoré
predstavujú bezodplatné postúpenie majetku účtovnej jednotky na základe dobrovoľnosti
druhému subjektu. Účet zmluvné pokuty, penále a úroky z omeškania slúži na účtovanie
pokút, ktoré vyplývajú zo zmluvných vzťahov, napr. neskoré zaplatenie dlhu voči
dodávateľom alebo porušenie podmienok vyplývajúcich zo zmluvy. Sankcie, ktoré
neplynú zo zmluvných vzťahov, ale sú ukladané rôznymi orgánmi sa účtujú na účte
ostatné pokuty, penále a úroky z omeškania. (Šlosárová a kol., 2016)
Skupinu odpisy a opravné položky k dlhodobému majetku tvoria účty:
551 - Odpisy dlhodobého nehmotného majetku a dlhodobého hmotného majetku
553 - Tvorba a zúčtovanie opravných položiek k dlhodobému majetku
555 - Zúčtovanie komplexných nákladov budúcich období

16

557 - Zúčtovanie oprávky k opravnej položke k nadobudnutému majetku
(Máziková, Mateášová, Ondrušová, 2019)
Skupinu odpisy a opravné položky k dlhodobému majetku tvoria odpisy
dlhodobého nehmotného majetku a dlhodobého hmotného majetku, ktoré sa
v účtovníctve vedú podľa plánu odpisov, ktorý si účtovná jednotka vytvorí tak, aby
odpisy zobrazovali zvyčajné opotrebenie, ku ktorému vo výrobe dochádza. Tento účet sa
využíva aj na účtovanie zostatkovej ceny majetku, ktorý sa z vyraďuje z rôznych príčin.
Ďalej sú to účty tvorba a zúčtovanie opravných položiek k dlhodobému majetku,
zúčtovanie komplexných nákladov budúcich období a zúčtovanie oprávky k opravnej
položke k nadobudnutému majetku. (Šlosárová a kol., 2016)
Skupinu finančné náklady tvoria účty:
561 - Predané cenné papiere a podiely
562 - Úroky
563 - Kurzové straty
564 - Náklady na precenenie cenných papierov
565 - Tvorba a zúčtovanie opravných položiek k finančnému majetku
566 - Náklady na krátkodobý finančný majetok
567 - Náklady na derivátové operácie
568 - Ostatné finančné náklady
569 - Manká a škody na finančnom majetku (Máziková, Mateášová, Ondrušová, 2019)
Skupinu finančné náklady tvoria predané cenné papiere a podiely, kde sa účtuje
ich pokles, ďalej úroky ako záväzok voči rôznym subjektom a kurzové straty, ktoré
vznikajú napr. pri úhrade záväzku, keď pri vzniku záväzku je kurz nižší a pri jeho splatení
je kurz vyšší; pri pohľadávke opačne. Ďalším účtom tejto skupiny je účet náklady
na precenenie cenných papierov, ktorý slúži na účtovanie poklesu reálnej hodnoty
cenných papierov, ako aj kurzových strát, ktoré vznikajú pri oceňovaní týchto papierov
v zahraničnej mene ku dňu, ku ktorému je zostavená účtovná závierka. Ďalším je účet
tvorba a zúčtovanie opravných položiek k finančnému majetku, kde sa účtuje podľa
pravidiel účtovania opravných položiek, účet náklady na krátkodobý finančný majetok,
ktoré vznikajú napr. vtedy, ak sa zmení reálna hodnota cenných papierov. Do tejto
skupiny patria aj náklady na derivátové operácie, ktoré vznikajú pri zmene reálnej
hodnoty obchodovateľných derivátov, ostatné finančné náklady, ako sú napr. bankové
poplatky alebo poistenie finančného majetku a účet manká a škody na finančnom
majetku. (Šlosárová a kol., 2016)
17

Skupinu dane z príjmov a prevodové účty tvoria účty:
591 - Splatná daň z príjmov
592 - Odložená daň z príjmov
595 - Dodatočné odvody dane z príjmov
596 - Prevod podielov na výsledku hospodárenia spoločníkom (Máziková, Mateášová,
Ondrušová, 2019)
Poslednou je skupina dane z príjmov a prevodové účty, kde sa účtuje splatná daň
z príjmov, ktorá je záväzkom účtovnej jednotky odviesť daň do štátneho rozpočtu
v súlade so zákonom, odložená daň z príjmov a účet dodatočné odvody dane z príjmov,
kde sa účtuje buď málo dôležité vyrubenie, alebo vrátenie dane z príjmov
za predchádzajúce obdobia. Posledným je účet prevod podielov na výsledku
hospodárenia spoločníkom, kde sa účtuje buď o práve na podiel zo zisku, alebo o záväzku
uhradiť stratu účtovnej jednotky. (Šlosárová a kol., 2016)

1.2 Výnosy
„Výnosom sa rozumie zvýšenie ekonomických úžitkov účtovnej jednotky
v účtovnom období, ktoré sa dá spoľahlivo oceniť.“ (Šlosárová a kol., 2016, s. 59)
Výnos je tvorený prírastom majetku, aktív účtovnej jednotky, napr. ak vznikne
tržba za predaný výrobok, tovar alebo službu alebo poklesom záväzkov, napr. keď sa
veriteľ zriekne nároku na zaplatenie záväzku. Aj tu platí, že je potrebné striktne rozlišovať
výnos a príjem. Príjem predstavuje nárast peňažných prostriedkov, ktorý sa nezobrazí
vo výnosoch daného účtovného obdobia. (Džupinka, Sochuľáková, 2016)
„Výnos – peňažné vyjadrenie výsledkov plynúcich z prevádzkovania podniku.
Výnos je protipólom nákladu. Hlavnou súčasťou výnosov sú tržby. Tržby vznikajú
najčastejšie pri predaji tovaru, služieb alebo výrobkov.“ (Džupinka, Sochuľáková, 2016,
s. 102)
Výnosy delíme z účtovného hľadiska na výnosy z hospodárskej činnosti a výnosy
z finančnej činnosti.
Výnosy z hospodárskej činnosti tvoria skupiny:
60 - Tržby za vlastné výkony a tovar
61 - Zmeny stavu vnútroorganizačných zásob
62 - Aktivácia

18

64 - Iné výnosy z hospodárskej činnosti
65 - Zúčtovanie niektorých položiek z hospodárskej činnosti
(Máziková, Mateášová, Ondrušová, 2019)
Skupinu tržby za vlastné výkony a tovar tvoria účty:
601 - Tržby za vlastné výrobky
602 - Tržby z predaja služieb
604 - Tržby za tovar
606 - Výnosy zo zákazky
607 - Výnosy z nehnuteľnosti na predaj (Máziková, Mateášová, Ondrušová, 2019)
Skupinu tržby za vlastné výkony a tovar tvoria tržby za vlastné výrobky, tržby
z predaja služieb a tržby za tovar, ktoré predstavujú tržby z predaja týchto výkonov. Ako
časť tržieb je účtovaná zľava z ceny, ktorá je poskytnutá odberateľovi z rôznych dôvodov
a výnosy znižuje. V tejto skupine sa ďalej účtujú výnosy zo zákazky, ktoré predstavujú
výnosy zo zákazkovej produkcie a výnosy z nehnuteľnosti na predaj. (Šlosárová a kol.,
2016)
Skupinu zmeny stavu vnútroorganizačných zásob tvoria účty:
611 - Zmena stavu nedokončenej výroby
612 - Zmena stavu polotovarov
613 - Zmena stavu výrobkov
614 - Zmena stavu zvierat (Máziková, Mateášová, Ondrušová, 2019)
Skupinu zmeny stavu vnútroorganizačných zásob tvoria účty, na ktorých sa účtujú
prírastky alebo úbytky zásob vlastných výkonov, ktoré následne vedú k zvýšeniu alebo
zníženiu výnosov. (Šlosárová a kol., 2016)
Skupinu aktivácia tvoria účty:
621 - Aktivácia materiálu a tovaru
622 - Aktivácia vnútroorganizačných služieb
623 - Aktivácia dlhodobého nehmotného majetku
624 - Aktivácia dlhodobého hmotného majetku
(Máziková, Mateášová, Ondrušová, 2019)
Skupinu aktivácia tvoria účty, na ktorých sa účtuje vytvorenie a aktivácia
výkonov, ktoré účtovná jednotka vytvorí vlastnou aktivitou, slúžia jej pre vlastnú potrebu
a sú časťou majetku tejto účtovnej jednotky. (Šlosárová a kol., 2016)
Skupinu iné výnosy z hospodárskej činnosti tvoria účty:
641 - Tržby z predaja dlhodobého nehmotného majetku a dlhodobého hmotného majetku
19

642 - Tržby z predaja materiálu
644 - Zmluvné pokuty, penále a úroky z omeškania
645 - Ostatné pokuty, penále a úroky z omeškania
646 - Výnosy z odpísaných pohľadávok
648 - Ostatné výnosy z hospodárskej činnosti (Máziková, Mateášová, Ondrušová, 2019)
Skupinu iné výnosy z hospodárskej činnosti tvoria tržby z predaja dlhodobého
nehmotného majetku a dlhodobého hmotného majetku a tržby z predaja materiálu, ktoré
vznikajú, keď účtovná jednotka predá tieto súčasti majetku, najčastejšie z dôvodu, že ich
nepotrebuje ku svojej činnosti. Ďalej sa tu účtujú zmluvné pokuty, penále a úroky
z omeškania

predstavujúce

výnosy,

napr.

meškajúce

zaplatenie

pohľadávky

od odberateľa a ostatné pokuty, penále úroky z omeškania, ktoré nevyplývajú
zo zmluvných vzťahov. Ďalším účtom tejto skupiny je účet výnosy z odpísaných
pohľadávok, ktorý slúži v prípade, ak dlžník uhradí svoju pohľadávku voči účtovnej
jednotke, ktorá ju v minulých obdobiach odpísala do nákladov. Posledným je účet ostatné
výnosy z hospodárskej činnosti, na ktorom sa vedú rôzne iné výnosy, napr. výnosy
z prenájmu majetku. (Šlosárová a kol., 2016)
Skupinu zúčtovanie niektorých položiek z hospodárskej činnosti tvoria účty:
655 - Zúčtovanie komplexných nákladov budúcich období
657 - Zúčtovanie oprávky k opravnej položke k nadobudnutému majetku (Máziková,
Mateášová, Ondrušová, 2019)
Poslednú skupinu hospodárskych výnosov, a to zúčtovanie niektorých položiek
z hospodárskej činnosti tvoria účty zúčtovanie komplexných nákladov budúcich období,
kde je vedené vzniknutie komplexných nákladov a zúčtovanie oprávky k opravnej
položke k nadobudnutému majetku. (Šlosárová a kol., 2016)
Skupinu finančné výnosy tvoria účty:
661 - Tržby z predaja cenných papierov a podielov
662 - Úroky
663 - Kurzové zisky
664 - Výnosy z precenenia cenných papierov
665 - Výnosy z dlhodobého finančného majetku
666 - Výnosy z krátkodobého finančného majetku
667 - Výnosy z derivátových operácií
668 - Ostatné finančné výnosy (Máziková, Mateášová, Ondrušová, 2019)

20

Skupinu finančné výnosy tvoria tržby z predaja cenných papierov a podielov,
ďalej úroky vyplácané od dlžníkov a kurzové zisky, ktoré účtovnej jednotke vznikajú
pri zaplatení pohľadávky, pričom kurz pri platení je vyšší ako kurz, keď pohľadávka
vznikla; pri úhrade záväzkoch zas opačne. Výnosy z precenenia cenných papierov
vznikajú pri zmene reálnej hodnoty týchto cenných papierov na obchodovanie, ďalej
do tejto skupiny patria výnosy z dlhodobého a krátkodobého finančného majetku, ktoré
predstavujú napr. podiely na zisku účtovnej jednotky a dividendy a výnosy
z derivátových operácií, ktoré vznikajú pri zmene reálnej hodnoty derivátov
na obchodovanie. Posledným účtom je účet ostatné finančné výnosy, kde sa účtuje napr.
nadbytok peňazí v hotovosti. (Šlosárová a kol., 2016)

1.3 Časové rozlíšenie nákladov a výnosov
Hospodársky výsledok účtovného obdobia vypovedá o skutočnej rentabilite
činnosti účtovnej jednotky vtedy, ak je vypočítaný z nákladov a výnosov, ktoré majú
vecný súvis s týmto bežným obdobím, čo predstavuje splnenie princípu, že náklady
a výnosy budú priradené k účtovnému obdobiu, s ktorým priamo súvisia. Podstatou je,
aby medzi náklady a výnosy daného účtovného obdobia neboli zahrnuté všetky operácie
realizované v danom období, ale len tie, ktoré s ním súvisia, zároveň je však dôležité, aby
medzi nákladmi a výnosmi daného účtovného obdobia boli zahrnuté aj tie operácie, ktoré
sa ako výdavok alebo príjem odzrkadlia až v budúcich obdobiach, ale s daným obdobím
súvisia. To sa dá docieliť prostredníctvom časového rozlíšenia nákladov a výnosov.
(Soukupová, Šlosárová, Baštincová, 2004)
Skupinu časové rozlíšenie nákladov a výnosov tvorí päť účtov. Na účte náklady
budúcich období sa vedú výdavky daného bežného účtovného obdobia, ktoré ale súvisia
s nákladmi budúcich účtovných období. Tieto náklady potom budú zúčtované v tom
bežnom období, s ktorým majú vecný súvis. Typickým príkladom, kedy vzniká takáto
situácia je dopredu zaplatené nájomné. Ďalším je účet komplexné náklady budúcich
období, kde sa vedú výdavky bežného účtovného obdobia, ktoré súvisia s nákladmi
budúcich účtovných období, ale tieto sa pozorujú v súvislosti s konkrétnym účelom.
Ďalším v poradí je účet výdavky budúcich období, ktorý slúži na vedenie nákladov
bežného účtovného obdobia, ktoré ale súvisia s výdavkami v budúcich účtovných
obdobiach. Tieto výdavky budú zúčtované v tom účtovnom období, kedy dôjde k úhrade,

21

čiže poklesu peňažných prostriedkov, napr., ak je pozadu uhradené nájomné. Na účte
výnosy budúcich období sa vedú príjmy bežného účtovného obdobia, ktoré ale súvisia
s výnosmi budúcich účtovných období. Tieto výnosy budú zúčtované v tom bežnom
účtovnom období, s ktorým majú vecný súvis. Príkladom môže byť platba nájomného
prijatá dopredu. Na účte príjmy budúcich období sa zas opačne vedú výnosy bežného
obdobia, ktoré súvisia s príjmami budúcich období. Tieto príjmy budú zúčtované v tom
bežnom účtovnom období, kedy dôjde k úhrade, čiže príjmu peňažných prostriedkov,
napr., ak je pozadu prijaté nájomné. (Sklenka, Šlosárová, Hornická, Blahušiaková, 2019)

1.4 Účtovanie nákladov a výnosov
Účty nákladov a účty výnosov sú vedené na výsledkových účtoch, účty aktív
a účty pasív zas na súvahových účtoch, pričom hlavný rozdiel medzi nimi je v tom, že
výsledkové účty nemajú na začiatku účtovného obdobia začiatočný stav. Výsledkovými
účtami sa nazývajú, pretože na konci účtovného obdobia sa z rozdielu nákladov
a výnosov vypočítava hospodársky výsledok. (Manová, Nižníková, Feranecová, 2016)
Náklady a výnosy sa delia na hospodársku oblasť, ktorá obsahuje účtovné prípady
typické pre základné podnikateľské aktivity účtovnej jednotky a na finančnú oblasť, ktorá
zas obsahuje účtovné prípady týkajúce sa finančných operácií. Pri účtovaní musí byť vždy
dodržané to, že účtovné prípady, ktoré sa na konkrétne účty účtujú majú rastúci charakter
od začiatku až do skončenia daného bežného účtovného obdobia, takisto sú striktne
účtované len do toho účtovného obdobia, s ktorým majú vecný a časový súvis a nie je
povolené ich vzájomná kompenzácia. (Džupinka, Sochuľáková, 2016)
Obrázok 1 Účtovanie nákladov

Zdroj: Džupinka, Sochuľáková (2016)

22

Obrázok 2 Účtovanie výnosov

Zdroj: Džupinka, Sochuľáková (2016)

1.5 Výsledok hospodárenia
„Výsledkom hospodárenia sa rozumie ocenený výsledný efekt činnosti účtovnej
jednotky dosiahnutý v účtovnom období.“ (Šlosárová a kol., 2016, s. 68)
Hospodársky výsledok sa zisťuje porovnávaním nákladov a výnosov, ktoré majú
vecný a časový súvis s daným bežným účtovným obdobím, pričom sa neberie ohľad
na to, kedy účtovnej jednotke vzniknú výdavky súvisiace s týmito nákladmi a príjmy
súvisiace s týmito výnosmi. Môžu nastať dve situácie, a to, že vznikne ako výsledok
hospodárenia buď účtovný zisk alebo účtovná strata. Ak v danom účtovnom období
výnosy prevyšujú náklady, vzniká zisk. Ak je to opačne, čiže ak náklady prevyšujú
výnosy, vzniká strata. (Šlosárová a kol., 2016)
Zisk je hlavnou ideou pri zakladaní každého podniku. V prípade drobného
podnikateľa môže byť motívom tiež uspokojenie zo samostatnej a nezávislej činnosti,
kedy je sám sebe pánom. Vo väčších spoločnostiach však už môže dôjsť k určitým
konfliktom v záujmoch vlastníkov oproti záujmom manažérov. (Majdúchová,
Neumannová, 2008)
Zisk predstavuje dôležitý kvantitatívny, ale aj kvalitatívny ukazovateľ, ktorý
poukazuje na efektívnosť podnikovej činnosti, je základom pre vyplácanie dôchodkov
vlastníkov a v neposlednom rade je zdrojom, z ktorého je možné financovanie ďalšieho
rozvoja podniku. Aj napriek tomu však zisk nie je postačujúcim a úplne dôveryhodným
ukazovateľom, a to hlavne z dôvodu, že na základe neho nevieme charakterizovať stupeň
rizikovosti vykonávaných podnikateľských aktivít, nevieme na základe neho posúdiť
postavenie na trhu, jeho povesť ani perspektívy. Takisto je možné výšku zisku upravovať
rôznymi zásahmi do účtovníctva, napr. prostredníctvom časového rozlíšenia nákladov
23

a výnosov, prostredníctvom zvoleného spôsobu odpisovania majetku a oceňovania
majetku, predovšetkým zásob nedokončenej výroby. Práve pre tieto zásahy má
dôveryhodnú výpoveď o platobnej schopnosti podniku skôr stav pohotových peňažných
prostriedkov na bankových účtoch. (Vlachynský a kol., 2009)
Možností, ako rozdeliť zisk po zdanení je niekoľko. Medzi najčastejšie patria
tvorby rôznych fondov, napr. štatutárnych, rezervného a sociálneho, zvýšenie základného
imania, rozloženie medzi vlastníkov, úhrada minuloročných strát alebo nechať ho
v podobe nerozdeleného zisku. (Soukupová, Šlosárová, Baštincová, 2004)
Obrázok 3 Prenos zostatkov výsledkových účtov

Zdroj: Džupinka, Sochuľáková (2016)

Obrázok 4 Prenos zostatkov súvahových účtov

Zdroj: Džupinka, Sochuľáková (2016)

24

1.6 Ukazovatele nákladov, výnosov a výsledku hospodárenia
Ukazovateľov, vďaka ktorým môžeme sledovať a analyzovať náklady, výnosy
a následne aj výsledok hospodárenia podniku je viacero. My sme sa rozhodli v našej
bakalárskej práci využiť okrem vertikálnej a horizontálnej analýzy aj niekoľko
finančných (pomerových) ukazovateľov, z ktorých sme sa rozhodli pre ukazovatele
likvidity, ukazovatele aktivity, ukazovatele zadlženosti, ukazovatele rentability
a ukazovatele nákladovosti.
Vertikálna analýza sa používa, ak je potrebné analyzovať štruktúru konkrétnej
veličiny a jej výsledkom je vyjadrenie veľkostného vzťahu tejto veličiny k celkovej
veličine. Predstavuje teda vyjadrenie podielu časti na celku.
Horizontálna analýza predstavuje možnosť hodnotiť a analyzovať, ako sa
ukazovatele vyvíjajú v čase. (Kotulič, Király, Rajčániová, 2010)
Finančné ukazovatele sú ukazovatele, pomocou ktorých vie účtovná jednotka
charakterizovať úspešnosť, resp. neúspešnosť v konkrétnych oblastiach jej finančnej
situácie. (Zalai a kol., 2007)
Likvidita je finančný ukazovateľ, ktorý poukazuje na to, či je účtovná jednotka
schopná načas plniť svoje záväzky. Je teda logické, že úspešná účtovná jednotka je
schopná platiť svoje vzniknuté záväzky načas, čo neraz v pozitívnom svetle ovplyvňuje
jej meno. Na túto platobnú schopnosť má vplyv predovšetkým sústavný prílev peňazí
do účtovnej jednotky a zloženie jej majetku. Zloženie majetku vplýva v tom zmysle, že
konkrétne zložky majetku majú rôznorodú likvidnosť, ktorá predstavuje tempo ich
premeny na peňažné prostriedky. Podľa toho je možné majetok deliť na najlikvidnejší
(krátkodobý finančný majetok), majetok realizovateľný v krátkom čase (krátkodobé
pohľadávky), menej likvidný (zásoby), dlhodobo likvidný (dlhodobé pohľadávky)
a nelikvidný (dlhodobý hmotný majetok). (Zalai a kol., 2010)
Sú známe tri úrovne likvidity, ktoré sa odlišujú intenzitou speňažiteľnosti
konkrétnych zložiek krátkodobého majetku. Likvidita I. stupňa alebo tiež pohotová
likvidita dáva do pomeru krátkodobý finančný majetok a krátkodobé záväzky.
Nevyžaduje sa, aby boli krátkodobé záväzky v celom rozsahu pokryté krátkodobým
finančným majetkom, pretože tieto záväzky budú splatné chronologicky v priebehu
účtovného obdobia, počas ktorého vie účtovná jednotka získať peniaze aj z iných
položiek krátkodobého majetku. Je to nepraktické a neefektívne aj z dôvodu, že peňažné
prostriedky v takejto forme prinášajú účtovnej jednotke minimálne výnosy, preto sa
25

pri tomto type likvidity uvádza ako najprijateľnejší interval 0,2 – 0,6. Bežná likvidita
alebo inak povedané likvidita II. stupňa je v čitateli doplnená o krátkodobé pohľadávky.
To znamená, že berie do úvahy aj tie peniaze, ktoré účtovná jednotka získa po úhrade
týchto pohľadávok, preto si musí dôsledne preveriť, či budú uhradené načas. Odporúča
sa interval 1 – 1,5. Likvidita III. stupňa alebo celková likvidita dáva do pomeru celý
krátkodobý majetok účtovej jednotky a krátkodobé záväzky. Odporúča sa interval 2 – 2,5.
(Sochuľáková, 2018)
Ukazovatele aktivity vypovedajú o tom, s akou účinnosťou a efektívnosťou
účtovná jednotka hospodári so svojim majetkom. Ak ho má účtovná jednotka viac, ako
potrebuje, dochádza k navyšovaniu nákladov, ak ho má zas účtovná jednotka málo, môže
nastať situácia, že účtovná jednotka príde o časť prípadných tržieb. (Zalai a kol., 2013)
Doba obratu zásob vypovedá o počte dní, v priebehu ktorých sa zásoby viažu
v podnikateľskej činnosti, do okamihu ich predaja alebo spotreby. Doba obratu
pohľadávok z obchodného styku vypovedá o priemernom počte dní, počas ktorých musí
účtovná jednotka čakať, kým jej odberatelia uhradia vzniknuté pohľadávky. Naproti tomu
ukazovateľ doba obratu záväzkov z obchodného styku vypovedá o priemernom počte dní,
počas ktorých zas účtovná jednotka musí uhradiť svoje vzniknuté záväzky dodávateľom.
Ukazovateľ obrat stálych aktív, resp. obrat aktív hovorí o tom, koľko vyprodukuje euro
aktív účtovnej jednotky eur tržieb. (Sochuľáková, 2018)
Ukazovatele zadlženosti vypovedajú o zložení finančných zdrojov účtovnej
jednotky. Na finančnú stabilnosť účtovnej jednotky vplýva podiel cudzieho a vlastného
kapitálu, a to tak, že ak je podiel vlastného kapitálu na celkovom kapitáli nízky, účtovná
jednotka môže byť nestabilná, neistá, v prípade vysokého podielu je zas účtovná jednotka
finančne stabilná a nezávislá. (Zalai a kol., 2007)
Ukazovateľ celková zadlženosť vypovedá o miere využitia cudzieho kapitálu
v spojitosti

s celkovým

kapitálom

samofinancovania zas dáva

účtovnej

jednotky.

Ukazovateľ

koeficient

do spojitosti mieru využitia vlastného kapitálu oproti

celkovému kapitálu. Ich súčet musí vo výsledku dávať 100 %, pričom ak prekročí celková
zadlženosť hranicu 80 % a koeficient samofinancovania klesne pod 20 % je na tom
podnik z hľadiska zadlženosti veľmi zle. Ukazovateľ úverová zadlženosť vypovedá
o tom, v akom objeme využíva účtovná jednotka bankové úvery, ukazovateľ úrokové
krytie hovorí, či je účtovná jednotka schopná platiť cenu cudzích zdrojov a ukazovateľ
tokové zadlženie hovorí o dobe, ktorú účtovná jednotka potrebuje na úhradu svojich
záväzkov. (Sochuľáková, 2018)
26

Ukazovatele rentability vypovedajú o celkovej efektivite, úspešnosti a výnosnosti
podnikovej činnosti. Tieto ukazovatele v podstate predstavujú zhrnutie predošlých
ukazovateľov, a to likvidity, aktivity a zadlženosti a poukazujú na súhrnný výsledok
podnikateľskej snahy. (Zalai a kol., 2013)
Rentabilita celkového kapitálu hovorí o tom, aká je výnosnosť celkového kapitálu,
ktorý bol vložený v účtovnom období do podnikateľskej aktivity, teda koľko dokázal
z eura kapitálu získať eur zisku. Obdobným spôsobom môžeme vyjadriť rentabilitu
vlastného kapitálu, rentabilitu základného imania, rentabilitu tržieb, rentabilitu výnosov
a rentabilitu aktív. (Sochuľáková, 2018)
Ukazovatele nákladovosti vyjadrujú ako efektívne sa náklady v podniku
využívajú. Ukazovateľ celkovej nákladovosti poukazuje na to, koľko nákladov bolo
vynaložených na dosiahnutie jedného eura výnosov a logicky teda vyplýva, že výsledok
je tým lepší, čím je nižšia jeho hodnota. (Sochuľáková, 2018)
Ukazovatele trhovej hodnoty prehlbujú analýzu podnikateľskej činnosti o náhľad
investorov, ktorí posudzujú účtovnú jednotku na základe dosiahnutých výsledkov
a prípadných výsledkov dosahovaných v budúcnosti. (Zalai a kol., 2007)
Čistý zisk na akciu je ukazovateľ, ktorý vypovedá o hospodárskom výsledku,
ktorý pripadá na jednu akciu. Vzťah kurzu a zisku vypovedá o tom, koľko sú ochotní
investori uhradiť za menovú jednotku vykazovaného zisku. Ďalším ukazovateľom je
výnosnosť akcie, ktorá má byť v súlade s rizikom. Ďalším je pomer trhovej ceny a cash
flow, ktorý vypovedá o tom, koľko sú ochotní investori uhradiť za menovú jednotku
vykazovaného cash flow. Dividendový výnos vypovedá o veľkosti dividendy, ktorá
pripadá na akciu. (Sochuľáková, 2018)

27

2 CIEĽ ZÁVEREČNEJ PRÁCE, METODIKA

Hlavným cieľom bakalárskej práce bolo navrhnúť opatrenia a odporúčania
na zlepšenie finančnej a ekonomickej situácie podniku.
Medzi čiastkové ciele bakalárskej práce sme si stanovali:
 teoreticky popísať náklady, výnosy a výsledok hospodárenia,
 teoreticky popísať členenie a účtovanie nákladov a výnosov,
 teoreticky popísať metódy záverečnej práce, t. j. vertikálnu a horizontálnu analýzu
a finančné ukazovatele,
 prostredníctvom verejne dostupnej účtovnej závierky spoločnosti zanalyzovať
a zhodnotiť náklady, výnosy a výsledok hospodárenia analyzovanej spoločnosti
Nord Svit,s. r. o., t. j. ich finančnú situáciu za obdobie 2016, 2017, 2018.

V bakalárskej práci sme na splnenie cieľov využili vertikálnu a horizontálnu
analýzu a niekoľko nami vybraných, najviac využívaných finančných ukazovateľov.
Vertikálne a horizontálne sme analyzovali majetok, zdroje krytia majetku,
náklady, výnosy a výsledok hospodárenia.
V nami naštudovanej literatúre sme zaznamenali viacero finančných, resp.
pomerových ukazovateľov. Vybrali sme niekoľko, podľa nás ukazovateľov, na základe
ktorých vieme najlepšie zhodnotiť finančnú a ekonomickú situáciu podniku.
Ako prvé sme sa pozreli na výpočet a následnú analýzu pohotovej, bežnej
a celkovej likvidity. Likvidita je finančný ukazovateľ, ktorý poukazuje na to, či je účtovná
jednotka schopná načas plniť svoje záväzky. Je teda logické, že úspešná účtovná jednotka
je schopná platiť svoje vzniknuté záväzky načas, čo neraz v pozitívnom svetle ovplyvňuje
jej meno.
Sú známe tri úrovne likvidity, ktoré sa odlišujú intenzitou speňažiteľnosti
konkrétnych zložiek krátkodobého majetku. Likvidita I. stupňa alebo tiež pohotová
likvidita dáva do pomeru krátkodobý finančný majetok a krátkodobé záväzky. Bežná
likvidita alebo inak povedané likvidita II. stupňa je v čitateli doplnená o krátkodobé
pohľadávky. Likvidita III. stupňa alebo celková likvidita dáva do pomeru celý krátkodobý
majetok účtovej jednotky a krátkodobé záväzky.
Ukazovatele aktivity vypovedajú o tom, s akou účinnosťou a efektívnosťou
účtovná jednotka hospodári so svojim majetkom. Ak ho má účtovná jednotka viac, ako
28

potrebuje, dochádza k navyšovaniu nákladov, ak ho má zas účtovná jednotka málo, môže
nastať situácia, že účtovná jednotka príde o časť prípadných tržieb. Z ukazovateľov
aktivity sme sa zamerali na dva ukazovatele, a to

na ukazovateľ doba obratu (inkasa)

pohľadávok z obchodného styku a ukazovateľ doba obratu (úhrady) záväzkov
z obchodného styku.
Ďalej sme sa venovali analýze ukazovateľa celkovej zadlženosti, koeficientu
samofinancovania a úverovej zadlženosti, ktoré patri medzi ukazovatele zadlženosti.
Ukazovatele zadlženosti vypovedajú o zložení finančných zdrojov účtovnej jednotky.
Ukazovateľ celková zadlženosť vypovedá o miere využitia cudzieho kapitálu v spojitosti
s celkovým kapitálom účtovnej jednotky. Ukazovateľ koeficient samofinancovania zas
dáva do spojitosti mieru využitia vlastného kapitálu oproti celkovému kapitálu. Ich súčet
musí vo výsledku dávať 100 %, pričom ak prekročí celková zadlženosť hranicu 80 %
a koeficient samofinancovania klesne pod 20 % je na tom podnik z hľadiska zadlženosti
veľmi zle. Ukazovateľ úverová zadlženosť vypovedá
Ukazovatele rentability vypovedajú o celkovej efektivite, úspešnosti a výnosnosti
podnikovej činnosti. Tieto ukazovatele v podstate predstavujú zhrnutie predošlých
ukazovateľov, a to likvidity, aktivity a zadlženosti a poukazujú na súhrnný výsledok
podnikateľskej snahy. Z ukazovateľov rentability sme sa rozhodli pre výpočet a analýzu
ukazovateľa rentability vlastného kapitálu, rentability výnosov a rentability aktív.
Nakoniec sme sa pozreli aj na vývoj ukazovateľa celkovej nákladovosti,
materiálovú a energetickú náročnosť, nákladovosť predaného tovaru a nákladovosť
služieb patriace medzi ukazovatele nákladovosti. Ukazovatele nákladovosti vyjadrujú ako
efektívne sa náklady v podniku využívajú. Ukazovateľ celkovej nákladovosti poukazuje
na to, koľko nákladov bolo vynaložených na dosiahnutie jedného eura výnosov a logicky
teda vyplýva, že výsledok je tým lepší, čím je nižšia jeho hodnota.

29

3

ANALÝZA

NÁKLADOV,

VÝNOSOV

A VÝSLEDKU

HOSPODÁRENIA SPOLOČNOSTI NORD SVIT, s. r . o.

V tretej kapitole sme sa venovali už konkrétnej vertikálnej a horizontálnej analýze
nákladov, výnosov a výsledku hospodárenia spoločnosti Nord Svit, s. r. o. Tiež sme sa
venovali analýze majetku a zdrojov krytia majetku a výpočtu a analýze finančných, resp.
pomerových ukazovateľov, aby sme tak získali komplexný obraz o finančnej situácii tejto
spoločnosti.

3.1 Charakteristika spoločnosti Nord Svit, s. r. o.

Mäsokombinát Nord Svit je spoločnosť s ručením obmedzeným so sídlom
vo Svite. Konateľmi spoločnosti sú Ing. Mikuláš Bobák, CSc. a Ing. Ľubomír Kozubík.
Bola založená v roku 1954 a počas svojej existencie sa úspešne rozvíjala a dnes
zamestnáva vyše 150 zamestnancov.
Zaoberá sa výrobou a spracovaním mäsa a mäsových výrobkov a ich následným
predajom obchodným reťazcom, ako sú napr. Kaufland, Tesco, Coop Jednota, Metro
a pod., maloobchodom a podnikom, ktoré zabezpečujú stravovacie služby. Ročne vyrobí
až 5 000 ton hovädzieho, bravčového mäsa a mäsových výrobkov.
Mäsokombinát sa snaží o udržanie stabilných a korektných vzťahov so svojimi
zamestnancami, odberateľmi, dodávateľmi, finančnými a inými subjektmi. Medzi
hlavných dodávateľov, ktorí pre podnik zabezpečujú suroviny, polotovary, rozličný
materiál, stroje a zariadenia patria aj zahraničné firmy, a to predovšetkým z Poľska,
Čiech a Belgicka, napr. spoločnosť Comeco Belgicko. Zakladá si na bezpečnosti a kvalite
vyrábaných produktov, tiež na bezpečnosti a spĺňaní predpisov v procesoch výroby.
Spoločnosť patrí na slovenskom trhu medzi stredných spracovateľov a dodávateľov mäsa
a mäsových výrobkov.

30

Má ambície stať sa spoločnosťou s najvyššou kvalitou ponúkaných výrobkov,
docieliť čo najväčšiu predajnosť a významnosť podniku na slovenskom trhu. Tiež sa chce
upriamiť na rast pracovných miest, zvyšovanie kvalifikácie a celkovo na zlepšenie
sociálnej oblasti týkajúcej sa zamestnancov.

3.1.1 Vertikálna a horizontálna analýza majetku a zdrojov krytia majetku
V tejto podkapitole sme sa pomocou poznatkov získaných z teoretickej časti
venovali vertikálnej a horizontálnej analýze. Najskôr sme posudzovali vývoj majetku
a vývoj zdrojov krytia majetku. Ďalej sme analyzovali vývoj nákladov, výnosov
a na konci sme analyzovali vývoj výsledku hospodárenia spoločnosti Nord Svit, s. r. o.
Cieľom bolo analyzovať okrem nákladov a výnosov a ich vplyvu na hospodársky
výsledok aj ostatné oblasti a získať tak komplexný pohľad na finančnú situáciu
spoločnosti.
Suma celkového majetku bola najvyššia v roku 2017, kedy jej hodnota
predstavovala 7 159 570 eur. Oproti roku 2016 suma celkového majetku narástla
o 2 457 656 eur, t. j. 52,27 %. V roku 2018 hodnota celkového majetku oproti roku 2017
poklesla o 565 985 eur, t. j. o 7,91 %.
Hodnota neobežného majetku bola najvyššia v roku 2017, kedy predstavovala
4 339 230 eur. Oproti roku 2016 hodnota neobežného majetku vzrástla o 1 313 729 eur,
t. j. o 43, 42 %. V roku 2018 hodnota neobežného majetku poklesla oproti roku 2017
o 333 443 eur, t. j. o 7,68 %.
Aj hodnota obežného majetku bola najvyššia v roku 2017, kedy činila sumu
2 815 993 eur. Oproti roku 2016 hodnota obežného majetku vzrástla o 1 142 737 eur, t. j.
o 68,29 %. V roku 2018 hodnota obežného majetku mierne poklesla oproti roku 2017
o 249 213 eur, t. j. o 8,85 %.
Časové rozlíšenie aktív malo v sledovanom období rastúcu tendenciu. Od roku
2016 do roku 2018 vzrástlo časové rozlíšenie aktív o 17 861 eur, t. j. 565, 76 %. (viď
príloha A, tabuľka 2)
V každom roku analyzovaného obdobia prevyšovali cudzie zdroje krytia majetku
nad vlastnými zdrojmi krytia majetku, čo nemôžeme považovať za pozitívum.
Ako pozitívum ale uvádzame fakt, že spoločnosť každým rokom investovala viac
vlastného kapitálu, ktorý sa za analyzované obdobie zvýšil o 99 505 eur, čo predstavuje
nárast o 6,74 %.
31

Záväzky, resp. cudzí kapitál bol najvyšší v roku 2017, kedy jeho hodnota
predstavovala 4 675 297 eur. V tomto roku, teda v roku 2017 cudzí kapitál tvoril až
65,30 % celkového kapitálu. Vlastný kapitál v roku 2017 tvoril iba 22,01 % celkového
kapitálu. (viď príloha A, tabuľka 3)
Graf 1 Znázornenie majetku a zdrojov krytia majetku

Majetok a zdroje krytia majetku spoločnosti Nord Svit, s. r. o.
8 000 000
7 000 000
6 000 000

Eur

5 000 000
4 000 000
3 000 000
2 000 000
1 000 000
0
2016

Majetok spolu

2017
Rok
Celkový kapitál

2018

Vlastný kapitál

Záväzky

Zdroj: vlastné spracovanie

3.1.2

Vertikálna

a horizontálna

analýza

nákladov,

výnosov

a výsledku

hospodárenia
Hodnota celkových nákladov bola najväčšia v roku 2018, kedy predstavovala
15 732 945 eur. Celkové náklady spoločnosti každoročne rástli. Od roku 2016 do roku
2018 stúpli o 2 033 163 eur, t. j. o 14, 84 %.
Objem nákladov na hospodársku činnosť v sledovanom období, t. j. od roku 2016
do roku 2018 stúpol o 1 920 384 eur, čo predstavuje nárast o 14,04 %. Objem nákladov
na finančnú činnosť v sledovanom období stúpol o 112 779 eur, čo predstavuje nárast
o neuveriteľných 454,22 %.
V roku 2018 vo väčšej miere prevyšovali náklady na hospodársku činnosť, ktoré
predstavovali 15 595 337 eur, nad nákladmi na finančnú činnosť, ktoré predstavovali
137 608 eur. Rozdiel medzi týmito nákladmi predstavuje 15 457 729 eur.

32

Najväčšiu položku z nákladov na hospodársku činnosť v roku 2018 predstavovala
spotreba materiálu, energie a ostatných neskladovateľných dodávok, ktorá predstavovala
6 111 338 eur. Táto nákladová položka každoročne rástla. Za sledované obdobie vzrástla
o 1 821 531 eur, t. j. o 42,46 %.
Najnižšiu položku z nákladov na hospodársku činnosť v roku 2018 predstavovala
zostatková cena predaného dlhodobého majetku a predaného materiálu, ktorá činila
14 917 eur, čo predstavuje pokles od roku 2016 o 63 955 eur, t. j. pokles o 81,09 %.
Náklady vynaložené na obstaranie predaného tovaru, ktoré patria medzi náklady
na hospodársku činnosť za analyzované obdobie klesli o 1 480 974 eur, t. j. o 27,05 %.
Služby vzrástli o 484 171 eur, t. j. o 26,15 %. Osobné náklady taktiež vzrástli
o 793 103 eur, t. j. o 51,10 %. Medzi osobné náklady patria mzdové náklady, náklady
na sociálne poistenie a sociálne náklady. Všetky tieto náklady za analyzované obdobie
vzrástli. Mzdové náklady vzrástli o 573 044 eur, t. j. o 51,35 %. Náklady na sociálne
poistenie vzrástli o 206 360 eur, t. j. o 54,50 %. Sociálne náklady vzrástli o 13 699 eur,
t. j. o 23,77 %.
K nákladom na hospodársku činnosť patria aj dane a poplatky, ktoré mali taktiež
každoročne rastúci charakter. Od roku 2016 do roku 2018 vzrástli o 12 259 eur, t. j.
o 42,29 %. Ostatné náklady na hospodársku činnosť vzrástli o 6 517 eur, t. j. o 13,33 %.
Najväčšiu položku z nákladov na finančnú činnosť v roku 2018 predstavovali
nákladové úroky, ktorých hodnota v roku 2018 bola vo výške 121 837 eur. Hodnota
nákladových úrokov od roku 2016 do roku 2018 stúpla, a to o 104 865 eur, t. j.
617, 87 %.
Najmenšiu položku z nákladov na finančnú činnosť v roku 2018 predstavovali
kurzové straty, ktoré boli v hodnote 54 eur. Kurzové straty taktiež každoročne rástli.
Za sledované obdobie vzrástli o 51 eur.
Aj ostatné náklady na finančnú činnosť každoročne rástli. Od roku 2016 do roku
2018 vzrástli o 7 863 eur, t. j. o 100,11 %. (viď príloha A, tabuľka 4)
Celkové výnosy za analyzované obdobie každoročne rástli. Od roku 2016 do roku
2018 vzrástli o 2 193 984 eur, teda o 16,19 %.
Objem výnosov z hospodárskej činnosti stúpol o 2 193 988 eur, čo predstavuje
nárast o 16,19 %. Objem výnosov z finančnej činnosti v roku 2016 predstavoval 4 eurá,
v roku 2017 stúpol dvojnásobne na 8 eur a v roku 2018 už predstavoval hodnotu 0 eur.
Z tohto vyplýva, že v roku 2018 predstavovali výnosy z hospodárskej činnosti hodnotu
celkových výnosov, keďže hodnota výnosov z finančnej činnosti bola nulová.
33

Najväčšiu položku z výnosov z hospodárskej činnosti v roku 2018 predstavovali
tržby z predaja vlastných výrobkov, ktorých hodnota v tomto roku bola 7 249 253 eur.
Tržby z predaja vlastných výrobkov mali kolísavý charakter. V roku 2016 bola ich
hodnota 6 247 548 eur. V roku 2017 vzrástli na hodnotu 7 627 060 eur, čo predstavuje
nárast o 1 379 512 eur, t. j. nárast o 22,08 %. V roku 2018 ich hodnota mierne klesla, a to
na hodnotu 7 249 253 eur, čo činí rozdiel 377 807 eur, t. j. pokles o 4,95 %.
Najmenšiu položku z výnosov z hospodárskej činnosti v roku 2018 predstavovali
zmeny stavu vnútroorganizačných zásob, ktoré predstavovali – 44 737 eur. Tieto výnosy
mali taktiež kolísavý charakter. V roku 2016 bola ich hodnota – 2 873 eur. V roku 2017
vzrástli na sumu 69 097, vzrástli o 71 970 eur. V roku 2018 ich hodnota rapídne klesla
na hodnotu – 44 737 eur.
Tržby z predaja tovaru za sledované obdobie klesli o 978 678 eur, t. j. o 14,48 %.
Tržby z predaja služieb každoročne rástli. Od roku 2016 do roku 2018 vzrástli
o 1 069 206 eur, t. j. o 1 969,33 %. Tržby z predaja dlhodobého nehmotného majetku,
dlhodobého hmotného majetku a materiálu za analyzované obdobie vzrástli o 59 142 eur,
t. j. o 77,77 %. Ostatné výnosy z hospodárskej činnosti taktiež každoročne rástli, celkovo
vzrástli o 181 454 eur, t. j. o 184,32 %.
Výnosy z finančnej činnosti v roku 2018 boli nulové. V roku 2017 boli v hodnote
8 eur, z toho 1 euro predstavovali výnosové úroky a 7 eur predstavovali kurzové zisky.
V roku 2016 mali výnosy z finančnej činnosti hodnotu 4 eurá, čo predstavovalo hodnotu
výnosových úrokov. (viď príloha A, tabuľka 5)
Spoločnosť Nord Svit, s. r. o. mala za posledné tri analyzované roky celkom
zaujímavé výsledky hospodárenia. V roku 2016 bola v strate 114 493 eur. V roku 2017
zaznamenala pozitívnu zmenu, kedy sa dostala do zisku 98 795 eur. Aj v roku 2018 bola
firma v zisku, ktorý však oproti roku 2017 výrazne poklesol na hodnotu iba 710 eur. (viď
príloha A, tabuľka 6)

34

Graf 2 Znázornenie nákladov a výnosov

Náklady a výnosy spoločnosti Nord Svit, s. r. o.
20 000 000

Eur

15 000 000
10 000 000
5 000 000
0
2016

2017
Rok

Celkové náklady

Celkové výnosy

Náklady na hosp. činnosť

Náklady na finančnú činnosť

Výnosy z hosp. činnosti

Výnosy z finančnej činnosti

2018

Zdroj: vlastné spracovanie

Graf 3 Znázornenie výsledku hospodárenia

Eur

Výsledok hospodárenia spoločnosti Nord Svit, s. r. o.
300 000
250 000
200 000
150 000
100 000
50 000
0
-50 000
-100 000
-150 000
-200 000

2016

2017

Rok
VH z hospodárskej činnosti
VH z finančnej činnosti
VH za účtovné obdobie pred zdanením
VH za účtovné obdoie po zdanení

Zdroj: vlastné spracovanie

35

2018

3.2 Analýza finančných (pomerových) ukazovateľov
V tejto podkapitole sme sa venovali analýze finančných (pomerových)
ukazovateľov. Ako prvé sme sa pozreli na výpočet a následnú analýzu pohotovej, bežnej
a celkovej likvidity. Z ukazovateľov aktivity sme sa zamerali na dva ukazovatele, a to
na ukazovateľ doba obratu (inkasa) pohľadávok z obchodného styku a ukazovateľ doba
obratu (úhrady) záväzkov z obchodného styku. Ďalej sme sa venovali analýze
ukazovateľa celkovej zadlženosti, koeficientu samofinancovania a úverovej zadlženosti,
ktoré patri medzi ukazovatele zadlženosti. Z ukazovateľov rentability sme sa rozhodli
pre výpočet a analýzu ukazovateľa rentability vlastného kapitálu, rentability výnosov
a rentability aktív. Nakoniec sme sa pozreli aj na vývoj ukazovateľa celkovej
nákladovosti, materiálovú a energetickú náročnosť, nákladovosť predaného tovaru,
nákladovosť služieb patriace medzi ukazovatele nákladovosti. Výsledky výpočtov nami
zvolených finančných ukazovateľov sme znázornili v nasledujúcej tabuľke 1.
Tabuľka 1 Analýza finančných (pomerových) ukazovateľov

Zdroj: vlastné spracovanie

36

3.2.1 Analýza likvidity
Pri pohotovej likvidite, nazývanej aj ako likvidita 1. stupňa sa odporúčané
hodnoty pohybujú v intervale od 0,2 po 0,6. V tabuľke 1 vidíme, že pohotová likvidita sa
v sledovanom období každoročne síce zvyšovala, čo považujeme za pozitívne, napriek
tomu sa ani jeden rok pohotová likvidita nepribližovala odporúčaným hodnotám, čo
svedčí o tom, že spoločnosť nebola schopná ani v jednom roku okamžite splatiť svoje
záväzky. Pri bežnej likvidite, nazývanej aj ako likvidita 2. stupňa sa odporúčané hodnoty
pohybujú v intervale od 1 po 1,5. Tieto hodnoty spoločnosť Nord Svit, s. r. o. dosiahla
v roku 2017 a 2018. V roku 2017 hodnota bežnej likvidity bola 1,37. V roku 2018 klesla
na hodnotu 1,22. To znamená, že v roku 2016 spoločnosť nebola schopná splatiť svoje
záväzky v dlhšom časovom období. Pri celkovej likvidite, nazývanej aj ako likvidita
3. stupňa sa odporúčané hodnoty pohybujú v intervale od 2 po 2,5. Podnik nedokázal ani
v jednom roku pokryť svoje dlhy aktívami.
Graf 4 Znázornenie zmien ukazovateľov likvidity

Koeficient

Ukazovatele likvidity spoločnosti Nord Svit, s. r. o.
2
1,8
1,6
1,4
1,2
1
0,8
0,6
0,4
0,2
0
2016

Pohotová likvidita

2017
Rok
Bežná likvidita

2018

Celková likvidita

Zdroj: vlastné spracovanie

3.2.2 Analýza aktivity
V tejto podkapitole sme sa venovali dvom ukazovateľom aktivity. Prvým
ukazovateľom aktivity, ktorý hovorí o platobnej disciplíne odberateľov, je doba obratu
37

(inkasa) pohľadávok z obchodného styku. Tabuľka 1 nám znázorňuje, že v roku 2017
spoločnosť Nord Svit, s. r. o. čakala na úhradu svojich pohľadávok od odberateľov
od momentu fakturácie po zrealizovanie inkasa 38 dní.
Druhým ukazovateľov aktivity, ktorému sme sa venovali je doba obratu (úhrady)
záväzkov z obchodného styku. Zatiaľ, čo prvý ukazovateľ aktivity nám vyjadroval
platobnú disciplínu odberateľov voči spoločnosti, tento ukazovateľ aktivity vyjadruje
platobnú disciplínu spoločnosti voči dodávateľom. Tabuľka 1 nám znázorňuje, že
priemerná doba od vzniku záväzku spoločnosti až po jeho zaplatenie dodávateľom bola
najvyššia v roku 2017, kedy táto doba predstavovala 30 dní.
Výpočtom týchto dvoch ukazovateľov sme zistili, že spoločnosť Nord Svit,
s. r. o. v roku 2018 bola schopná uhradiť svoje záväzky voči dodávateľom za 24 dní.
Naopak, odberatelia spoločnosti Nord Svit, s. r. o. dokázali splatiť pohľadávky v roku
2018 za 36 dní. Pre firmu nie je dobré, keď na úhradu svojich pohľadávok od odberateľov
čaká dlhšie, pretože môže dôjsť k problémom s platobnou schopnosťou, k problémom
s platením svojich záväzkov. Spoločnosť by si mala tieto dva ukazovatele sledovať
a porovnávať, nakoľko vieme, že pohľadávky sú spojené s tržbami a záväzky sú spojené
s nákladmi.
Graf 5 Znázornenie zmien ukazovateľov aktivity

Deň

Ukazovatele aktivity spoločnosti Nord Svit, s. r. o.
40
35
30
25
20
15
10
5
0
2016

2017
Rok

Doba obratu (inkasa) pohľadávok z obchodného styku
Doba obratu (úhrady) záväzkov z obchodného styku
Zdroj: vlastné spracovanie

38

2018

3.2.3 Analýza zadlženosti
V tejto podkapitole sme sa zamerali na ukazovatele zadlženosti, konkrétne
na ukazovateľ celkovej zadlženosti, ukazovateľ koeficientu samofinancovania
a na ukazovateľ úverovej zadlženosti.
Celková zadlženosť vyjadruje pomer cudzích zdrojov, t. j. cudzieho kapitálu
k celkovým zdrojom podniku. Koeficient samofinancovania vyjadruje pomer vlastných
zdrojov, t. j. vlastného kapitálu k celkovým zdrojom podniku. Samozrejme, lepší prípad
nastane vtedy, keď spoločnosť má viac vlastného kapitálu, t. j. vlastných zdrojov. Ak má
spoločnosť vysokú zadlženosť, teda viac cudzieho kapitálu ako vlastného kapitálu, môže
to vypovedať o nestabilite, ale aj o riziku či už pre vlastníkov, ako aj veriteľov.
Analýzou týchto dvoch ukazovateľov za sledované obdobie sme zistili, že najviac
cudzieho kapitálu k celkovým zdrojom podniku dosahovala spoločnosť Nord Svit, s. r. o.
v roku 2017, kedy cudzí kapitál predstavoval až 65,30 % celkového kapitálu spoločnosti.
Vlastný kapitál, t. j. vlastné zdroje podniku v roku 2017 predstavovali iba 22 % celkového
kapitálu spoločnosti.
Úverová zadlženosť je ukazovateľ, ktorý vyjadruje mieru využívania bankových
úverov a výpomocí na zabezpečenie financovania potrieb podniku, či už sú to krátkodobé
alebo dlhodobé bankové úvery. Najväčšiu hodnotu tohto ukazovateľa sme zaznamenali
v roku 2017. V roku 2017 spoločnosť využila na pokrytie financovania potrieb podniku
bankové úvery, ktoré v tomto roku predstavovali 33,19 %.
Príčinou nárastu tohto ukazovateľa môže byť nielen každoročný nárast
dlhodobých bankových úverov, ale aj hodnota krátkodobých finančných výpomoci
v roku 2017, ktoré v tomto roku predstavovali 1 250 000 eur. V roku 2016 spoločnosť
Nord Svit, s. r. o. krátkodobé finančné výpomoci nevyužívala, ich hodnota teda bola
nulová. V roku 2018 oproti roku 2017 hodnota krátkodobých finančných výpomoci
predstavovala 551 000 eur, t. j. poklesla o 699 000 eur.

39

Graf 6 Znázornenie zmien ukazovateľov zadlženosti

Ukazovatele zadlženosti spoločnosti Nord Svit, s. r. o.
70
60

%

50

40
30
20
10
0
2016

Celková zadlženosť

2017
Rok

2018

Koeficient samofinancovania

Úverová zadlženosť

Zdroj: vlastné spracovanie

3.2.4 Analýza rentability
Pripomeňme si, že v roku 2016 bola analyzovaná spoločnosť v strate, preto je
analýza rentability v tomto roku bezpredmetná. Ukazovatele rentability sme rátali len
v roku 2017 a 2018, pretože v týchto rokoch spoločnosť dosahovala zisk.
Výpočtom sme zistili, že v roku 2017 predstavovala rentabilita vlastného kapitálu
6,27 %. V roku 2018 predstavovala iba 0,05 %, ako vidíme v tabuľke 1. To znamená, že
v roku 2017 bol vlastný kapitál zhodnotený o 6,27 % a v roku 2018 iba o 0,05 %. Hoci
v roku 2018 spoločnosť investovala najviac kapitálu, rentabilita vlastného kapitálu bola
v tomto roku najnižšia. Je to zapríčinené dosť výrazným poklesom hospodárskeho zisku.
Pripomeňme si, že v roku 2017 dosahovala spoločnosť hospodársky zisk v sume
98 795 eur a v roku 2018 dosahovala hospodársky zisk len v sume 710 eur.
Pri analýze rentability výnosov sme zistili veľmi nízku úroveň predovšetkým
v roku 2018, kedy z jedného eura výnosov spoločnosť dosahovala ani nie jeden cent
zisku, čo je tiež následkom veľmi nízkeho výsledku hospodárenia. V roku 2017 z jedného
eura výnosov spoločnosť dosahovala 0,70 eur zisku.
Aj pri analýze rentability aktív sme zaznamenali fakt, že spoločnosť svoj majetok
využívala neefektívne. V roku 2017 spoločnosť dosiahla 1,38 eur zisku s využitím svojho
majetku, t. j. 1,38 eur zisku pripadalo na euro majetku. V roku 2018 rentabilita majetku
40

bola úplne neefektívna. Jej hodnota v tomto roku predstavovala 0 %. To znamená, že
spoločnosť v roku 2018 dosiahla 0 eur zisku s využitím svojho majetku.
Dôvodom nízkej rentability spoločnosti Nord Svit, s. r. o. je veľmi nízka úroveň
výsledku hospodárenia.
Graf 7 Znázornenie zmien ukazovateľov rentability

Ukazovatele rentability spoločnosti Nord Svit, s. r. o.
7,00
6,00

%

5,00
4,00
3,00

2,00
1,00
0,00
2017

2018
Rok

Rentabilita vlastného kapitálu

Rentabilita výnosov

Rentabilita aktív

Zdroj: vlastné spracovanie

3.2.5 Analýza nákladovosti
V tejto podkapitole sme sa venovali analýze ukazovateľa celkovej nákladovosti,
ktorý hovorí o tom, koľko nákladov bolo vynaložených na dosiahnutie jedného eura
výnosov. Ďalej sme analyzovali aj niektoré vybrané čiastkové ukazovatele nákladovosti,
analyzovali sme náklady, ktoré tvorili najväčšiu časť celkových nákladov.
V tabuľke 1 vidíme, že v roku 2016 bolo vynaložených 1,01 eur nákladov
na dosiahnutie jedného eura výnosov. V roku 2017 a v roku 2018 bolo vynaložených
0,99 eur nákladov na dosiahnutie jedného eura výnosov. Rozdiel síce nie je veľký, ale
čím je hodnota nižšia, tým je to lepšie.
Ukazovateľ materiálová a energetická nákladovosť hovorí o tom, že v roku 2016
bolo vynaložených 0,32 eur nákladov na dosiahnutie jedného eura výnosov. V roku 2017
bolo vynaložených 0,40 eur nákladov na dosiahnutie jedného eura výnosov a v roku 2018
firma vynaložila 0,39 eur nákladov na dosiahnutie jedného eura výnosov. Z toho vyplýva,
41

že ukazovateľ mal kolísavý charakter a najlepšiu hodnotu z analyzovaných rokov
dosiahol v roku 2016.
Nákladovosť predaného tovaru zas vypovedá o tom, že v roku 2016 bolo
vynaložených 0,40 eur nákladov na dosiahnutie jedného eura výnosov. V roku 2017 bolo
vynaložených 0,25 eur nákladov na dosiahnutie jedného eura výnosov a v roku 2018 bolo
zas vynaložených 0,26 eur nákladov na dosiahnutie jedného eura výnosov. Z toho
vyplýva, že aj tento ukazovateľ mal kolísavý charakter a najlepšiu hodnotu
z analyzovaných rokov dosiahol v roku 2017.
Zamerali sme sa aj na nákladovosť služieb, ktorá hovorí o tom, že v roku 2016
bolo vynaložených 0,14 eur nákladov na dosiahnutie jedného eura výnosov. V roku 2017
a v roku 2018 bolo vynaložených 0,15 eur nákladov na dosiahnutie jedného eura
výnosov. Pri tomto ukazovateľovi hodnoty neboli až tak kolísavé, boli skoro rovnaké
po celé sledované obdobie. Najlepšia hodnota ukazovateľa bola v roku 2016.
Graf 8 Znázornenie zmeny ukazovateľa celkovej nákladovosti

Ukazovatele nákladovosti spoločnosti Nord Svit, s. r. o.
1,2
1

Eur

0,8
0,6
0,4
0,2
0

2016

2017
Rok

2018

Ukazovateľ celkovej nákladovosti

Materiálová a energetická náročnosť

Nákladovosť predaného tovaru

Nákladovosť služieb

Zdroj: vlastné spracovanie

42

4

ODPORÚČANIA NA ZLEPŠENIE FINANČNEJ SITUÁCIE

PODNIKU

V našej bakalárskej práci s názvom Náklady a výnosy a ich vplyv na hospodársky
výsledok podniku sme sa pre analýzu nákladov, výnosov a výsledku hospodárenia
spoločnosti Nord Svit, s. r. o. rozhodli využiť viacero ukazovateľov, cez vertikálnu
a horizontálnu analýzu až po finančné, resp. pomerové ukazovatele. Z analýzy
spoločnosti Nord Svit, s. r. o. sme vydedukovali, že v niektorých ukazovateľoch
dosahovala primerané hodnoty, v iných ukazovateľoch bohužiaľ jej hodnoty neboli
dostatočné.
Pripomeňme si, že naša analyzovaná spoločnosť Nord Svit, s. r. o. mala kolísavý
hospodársky výsledok. V roku 2016 spoločnosť bola v strate 114 493 EUR. V roku 2017
bola spoločnosť zisková. Jej hospodársky výsledok v roku 2017 predstavoval 98 795 eur.
Aj v roku 2018 hospodársky výsledok predstavoval zisk, čo považujeme za veľmi
pozitívne. Avšak zisk v roku 2018 výrazne klesol oproti roku 2017 a to na sumu 710 eur.
Za sledované obdobie, t. j. od roku 2016 do roku 2018 výsledok hospodárenia vzrástol
o 115 203 EUR, t. j. o 100,62 %, ako sme znázornili v prílohe A, tabuľke 6.
Bolo pre nás zaujímavé zhodnotiť, čím mohli byť spôsobené výkyvy vo výsledku
hospodárenia. Z účtovej závierky spoločnosti Nord Svit, s. r. o, ktorú sme znázornili
v prílohe C, tabuľke 8 sme vyčítali niekoľko, podľa nás možných príčin.
V rámci finančného posúdenia našej organizácie by sme na základe finančných
výsledkov za posledné obdobie 3 rokov, ktoré boli výrazne odlišné, navrhovali vykonanie
nezávislého posúdenia spoločnosti, a to formou finančného auditu. Takýto audit by
nezávisle preveril finančné toky v spoločnosti. Preto odporúčame realizovať finančný
audit, ktorý predstavuje nezávislé posúdenie finančných výkazov, posúdenie ich
dôveryhodnosti a porovnanie s reálnou situáciou v podniku.
Samozrejmosťou je, že výsledok hospodárenia sa odvíja od nákladov a výnosov
spoločnosti. Celkové výnosy, t. j. výnosy z hospodárskej činnosti a výnosy z finančnej
činnosti každoročne rástli, čo je pre každý podnik vynikajúca správa a za čo aj my
analyzovanú spoločnosť chválime. Na druhej strane, aj celkové náklady, t. j. náklady
z hospodárskej činnosti spolu s nákladmi z finančnej činnosti každoročne rástli, čo už ako
pozitívum brať nemôžme, nakoľko pre dobrú hospodárnosť každého podniku je potrebné
náklady znižovať. Uvedomujeme si, že naše odporúčanie nie je jednoduchou a ľahkou
43

záležitosťou, napriek tomu navrhujeme spoločnosti, aby sa snažila o dosahovanie čo
najvyšších výnosov s využitím čo najnižších nákladov.
Značnú časť nákladov tvorí spotreba materiálu a energie. Tu by sme spoločnosti
odporučili zvážiť možnosť zmeny dodávateľov. Najviac nákupov bolo realizovaných od
zahraničného dodávateľa, firmy Comeco Belgicko. Ďalšími dôležitými dodávateľmi sú
firmy z Čiech a Poľska, preto odporúčame urobiť prieskum slovenských dodávateľov
s porovnaním cien tak, aby bola dodržaná požadovaná kvalita.
Čo sa týka nákladov v oblasti služieb, tu by sme mali pre spoločnosť tiež pár
odporúčaní. Spoločnosť sa zaoberá výrobou a následnou prepravou mäsa a mäsových
výrobkov odberateľom. S tým sú spojené náklady na opravy a udržiavanie strojov,
zariadení a v neposlednom rade kamiónov, ktorými denne prevážajú výrobky svojim
odberateľom. Podľa nás je preventívna pravidelná údržba lacnejšia ako neskoršia oprava,
ktorá môže byť nákladná a spôsobiť značné oneskorenie v dodaní výrobkov. Tu by sme
tiež odporúčali urobiť prieskum miestnych firiem, ktoré by danú údržbu realizovali. Čo
sa týka áut, odporúčame firme preskúmať aj možnosti prípadného výhodnejšieho
poistenia. V oblasti služieb by sme ďalej odporúčali aj využitie outsourcingu, čo by sme
odporúčali hlavne pri upratovaní priestorov, pri vedení účtovníctva, v oblasti marketingu
a logistiky. Outsourcing predstavuje prevedenie vnútropodnikových aktivít na externý
subjekt. Tieto aktivity sa spravidla neviažu na hlavnú činnosť podniku. Outsourcing sa
v poslednej dobe teší vo svete veľkej obľube. Značne znižuje náklady podniku, umožňuje
presunutie niektorých aktivít na iný subjekt, a tým šetrí čas a energiu zamestnancov
a vytvára priestor pre ďalší rozvoj firmy. Z tohto dôvodu odporúčame zváženie možnosti
outsourcingu aj v našom analyzovanom podniku.
Samozrejme, na trhu je neustála konkurencia a každý podnik sa snaží byť na trhu
čo najlepší a najlákavejší pre svojich zákazníkov, resp. odberateľov. Je dôležité, aby
spoločnosť vyrábala kvalitné výrobky a služby, správne a zodpovedne komunikovala
so zákazníkmi, resp. odberateľmi. Odporúčame, aby propagovala svoje kvalitné výrobky
a služby či už na domácom, ale aj zahraničnom trhu. Spokojní zákazníci ako aj kvalitný
marketing sú zárukou prežitia každého podniku.
V našej spoločnosti sa už využíva certifikát Food Safety System Certifikation
22000:2010, ktorý zaručuje kvalitu a bezpečnosť výroby. Zaručuje nielen dodržiavanie
zákonných požiadaviek, ale je tiež zárukou nadštandardnej úrovne. Spoločnosti by sme
odporučili tiež využitie balíka noriem ISO 9000 a hlavne certifikovanie spoločnosti podľa
normy ISO 9001:2015 Systém manažérstva kvality. Certifikát ISO 9001:2015 nám zaručí
44

neustále zlepšovanie stavu organizácie, popíše základné riadiace procesy a ich
optimalizáciu z dôvodu zlepšovania kvality služieb alebo výrobkov so zameraním
na spokojnosť zákazníka. Optimalizácia procesov sa teda dá dosiahnuť aj na základe ich
kontroly alebo preverovania. Jedným z požiadaviek ISO 9001 sú napríklad interné
a externé audity, každoročné preskúmavanie systému manažérstva kvality, stanovenie si
vízií, stratégií predmetu organizácie a cieľov, prístup orientovaný na zákazníka, kde
výsledkom je aj napr. nastavenie KPI – kľúčových ukazovateľov výkonnosti. Dôraz
v rámci ISO 9001 sa kladie aj na spomínané audity, ktoré nám z jednej strany zaručia
preverenie kritérií voči skutkovému stavu naprieč celou našou spoločnosťou, ale rovnako
tak od nás vyžadujú preverenie našich dodávateľov, o ktorých by sme sa mali v čo
najväčšej miere zaujímať, keďže spokojnosť našich zákazníkov do značnej miery
ovplyvňujú vstupy práve od nich.
V rámci systému manažérstva kvality vieme využívať aj rôzne nástroje alebo
stratégie ako napr. Kaizen, ktorý sa v niektorých častiach sveta stal až filozofiou. Kaizen
hovorí o neustálom zlepšovaní po krokoch, do ktorého je zapojený nielen manažment
spoločnosti, ale aj všetci pracovníci naprieč celou organizáciou. Ďalšou vecou čo by nám
priniesla optimalizáciu by mohlo byť implementovanie systému 5S, ktorý zaručí
udržovanie organizovaného a čistého pracoviska. Jeho podstatou je odčleniť potrebné
veci od nepotrebných, potrebné veci logicky umiestniť a nepretržite dodržiavať dôkladný
poriadok, k čomu majú byť vedení tak samostatní pracovníci, ako aj pracovné tímy.
Veľmi dôležité sú investície, či už do samotného majetku, ale v dnešnej dobe si
dovolíme tvrdiť, že dôležitejšie sú investície do samotnej pracovnej sily. Nájsť v dnešnej
dobe naozaj kvalitnú pracovnú silu je veľmi ťažké. V prípade, ak spoločnosť takúto
kvalitnú a kvalifikovanú pracovnú silu nájde, musí vedieť si ju udržať. Nehovoríme tu
len o dostačujúcom a spravodlivom systéme odmeňovania, ale aj o pochvale zamestnanca
a čo je veľmi podstatné je aj možnosť kariérneho rastu. Šikovní a spokojní zamestnanci,
ako sme už viac krát spomínali, sú zárukou kvality a úspechu každej spoločnosti. Preto si
myslíme, že nie len odporúčania z toho finančno-ekonomického hľadiska sú dôležité, ale
aj tie z pohľadu personálneho. Aj v tejto personálnej oblasti by sme odporučili využitie
outsourcingu, napr. pri spracovaní personálnej agendy a miezd. Odporúčame využívať
napr. pri nábore zamestnancov externé služby. Ďalším odporúčaním je zamestnávanie
absolventov. Úrad práce znáša všetky náklady súvisiace s absolventskou praxou a navyše
podnik si môže z mladých absolventov vypracovať skvelých budúcich zamestnancov.
Ďalšou úsporou nákladov môže byť možnosť zamestnávania zamestnancov na základe
45

dohôd, a to na základe dohody o vykonaní práce, dohody o pracovnej činnosti alebo
dohody o brigádnickej práci študentov. V porovnaní so zamestnaním zamestnanca
na trvalý pracovný pomer je miera odvodového zaťaženia nižšia. V prípade zvýšenej
potreby zamestnancov na určité obdobie odporúčame možnosť využitia personálnych
agentúr.

Výhodou

personálnych

agentúr

je

šetrenie

nákladov

vynaložených

pri vyhľadávaní nových vhodných zamestnancov, ktorých zabezpečí agentúra v krátkom
čase. Tiež šetrí náklady pri vyplácaní odstupného pri poklese výroby. Od týchto nákladov
je podnik pri využívaní personálnych agentúr odbremenený. Navyše dohodnutá suma,
ktorú platí podnik agentúre za prideleného zamestnanca nie je vyššia ako náklady spojené
so zamestnancom na trvalý pracovný pomer.
Okrem outsourcingu by sme chceli spomenúť aj možnosť využitia ďalšej
možnosti, a tou je benchmarking. Jej podstatou je porovnávanie sa s najlepšími podnikmi
v odvetví a odkrývanie vlastných nedostatkov v podnikaní. Spoločnosť Nord Svit, s. r. o.
sa medzi slovenskými spracovateľmi mäsa odhadom zaraďuje približne na 10. miesto.
Podnik si chce v budúcnosti túto pozíciu vylepšiť a upevniť svoje postavenie na trhu.
Z tohto dôvodu by sme odporúčali inšpirovať sa silnejšími a úspešnejšími konkurentmi
na trhu, porovnať ich manažment, marketing, výrobu a ostatné oblasti s oblasťami
spoločnosti Nord Svit, s. r. o.
Ako sme už viackrát spomínali, spoločnosť Nord Svit, s. r. o. bola na začiatku
sledovaného obdobia stratová a nasledujúce dva analyzované roky hoci bola zisková,
v roku 2018 oproti roku 2017 hospodársky zisk dosť výrazne klesol. Príčin môže byť
viacero. Okrem každoročného nárastu celkových nákladov to môže byť napríklad aj fakt,
že v roku 2017 využívala spoločnosť na financovanie potrieb zdrojov krytia majetku
krátkodobé finančné výpomoci až vo výške 1 250 000 eur.
Dôležitý, podľa nás je aj pomer vlastného kapitálu, t. j. vlastných zdrojov krytia
majetku a cudzieho kapitálu, t. j. cudzích zdrojov krytia majetku. V našej bakalárskej
práci sme zistili, že v každom roku prevyšovali cudzie zdroje, resp. záväzky nad vlastným
kapitálom, čo znamená, že podnik nebol schopný kryť svoj majetok väčšou časťou práve
svojimi vlastnými zdrojmi. Najviac cudzieho kapitálu z celkového kapitálu zdrojov krytia
majetku dosahovala spoločnosť Nord Svit, s. r. o. v roku 2017, kedy jeho hodnota
predstavovala 4 675 297 EUR, t. j. až 65,30 % celkových zdrojov krytia majetku. (viď
príloha A, tabuľka 3) To znamená, že v roku 2017 spoločnosť využila na pokrytie
financovania potrieb podniku až 65,30 % záväzkov, t. j. cudzích zdrojov. Naším
odporúčaním je, hoci si sami uvedomujeme, že to nie je ľahké, aby sa spoločnosť snažila
46

záväzky znižovať, vlastný kapitál zvyšovať a taktiež, aby si spoločnosť sledovala pomer
vlastných a cudzích zdrojov krytia majetku spoločnosti.
Z účtovnej závierky spoločnosti Nord Svit, s. r. o. sme vyčítali aj to, že stav
finančných účtov od roku 2016 do roku 2018 každoročne rástol, čo považujeme za veľmi
pozitívne. Od roku 2016 do roku 2018 stav finančných účtov vzrástol o 64 969 EUR, t. j.
151,47 %. (viď príloha A, tabuľka 2) Napriek tomu, ako sme vypočítali a následne aj
znázornili v tabuľke 1, ani jeden rok sa pohotová likvidita nepribližovala odporúčaným
hodnotám, čo svedčí o tom, že spoločnosť nebola schopná okamžite splatiť svoje
krátkodobé záväzky. Dôvodom bol napriek každoročnému rastu finančných účtov,
nedostatok peňazí, či už na bankových účtoch alebo v pokladnici. Ak sa spoločnosti
podarí dosiahnuť vyššie tržby z akejkoľvek jej činnosti, odporúčame, aby si väčšiu časť
finančných prostriedkov z tržieb uložila buď na spomínaný bankový účet alebo
pokladnicu.
Ďalej odporúčame, aby si spoločnosť sledovala výšku krátkodobých pohľadávok.
V tabuľke 1 vidíme, že spoločnosť Nord Svit, s. r. o. v roku 2017 čakala na úhradu svojich
pohľadávok od odberateľov 38 dní. Preto odporúčame, aby si spoločnosť výšku svojich
krátkodobých pohľadávok sledovala, prípadne prehodnotila dobu splatnosti týchto
pohľadávok. Ak sme už spomínali, pre spoločnosť nie je dobré, keď na úhradu svojich
pohľadávok od odberateľov čaká dlhšie, pretože môže dôjsť k problémom s platobnou
schopnosťou, napr. k problémom s platením svojich záväzkov.
Spoločnosť Nord Svit, s. r. o. za analyzované obdobie troch rokov dosahovala
v niektorých ukazovateľoch pozitívne, v niektorých ukazovateľoch menej pozitívne
výsledky. Veríme, že spoločnosť Nord Svit, s. r. o. v nasledujúcich rokoch pôsobenia
na trhu bude dosahovať čo najlepšie výsledky a čo najvyšší výsledok hospodárenia.

47

ZÁVER

Cieľom bakalárskej práce je na základe analýzy nákladov, výnosov a finančných
ukazovateľov podniku navrhnúť opatrenia a odporúčania na zlepšenie finančnej
a ekonomickej situácie podniku.
Náš cieľ sa nám podarilo splniť pomocou výpočtov a analýzy niekoľkých
finančných ukazovateľov. Týchto ukazovateľov, vďaka ktorým možno sledovať vývoj
finančnej situácie spoločnosti je mnoho, o čom sme sa presvedčili v literatúre, ktorú sme
študovali. My sme sa rozhodli v našej bakalárskej práci použiť tie ukazovatele, ktoré sú
podľa nás najviac využívané a dôležité a vďaka ktorým vieme najlepšie zhodnotiť
finančnú situáciu spoločnosti.
Je veľmi podstatné a dôležité, aby si spoločnosť sledovala vývoj svojej finančnej
situácie a to práve analýzou spomínaných finančných ukazovateľov. Vďaka tomu
spoločnosť dokáže sledovať či už rast alebo pokles konkrétnych ukazovateľov a v prípade
poklesu týchto ukazovateľov má spoločnosť možnosť uvažovať o tom, ako tieto
ukazovatele v budúcnosti zlepšiť, čo je samozrejme veľmi dôležité.
Vertikálnou a horizontálnou analýzou sme zaznamenali každoročný nárast dvoch
veľmi dôležitých činiteľov, akými sú celkové výnosy a celkové náklady. Každoročný
nárast celkových výnosov považujeme za veľmi dobrú správu, za čo spoločnosť
chválime. Na druhej strane aj celkové náklady každoročne rástli, čo už za dobrú správu
považovať nemôžme, nakoľko vieme, že každá spoločnosť by sa mala snažiť a dosahovať
čo najnižšie náklady. Hospodársky výsledok za analyzované obdobie, t. j. za tri roky bol
zaujímavý. Najprv bola spoločnosť stratová a nasledujúce dva roky bola zisková, aj keď
v roku 2018 sa hospodársky výsledok dosť výrazne znížil.
Výpočtom likvidity, ktorá sa delí na pohotovú, bežnú a celkovú likviditu sme
zistili, že spoločnosť ani v jednom roku nebola schopná okamžite splatiť svoje záväzky.
Výpočtom bežnej likvidity sme zistili, že spoločnosť v roku 2016 nebola schopná splatiť
svoje záväzky v dlhšom časovom období. Nakoniec, výpočtom celkovej likvidity sme
zistili, že spoločnosť nedokázala ani v jednom roku pokryť svoje dlhy aktívami.
Výpočtom finančných ukazovateľov sme zaznamenali aj fakt, že v každom roku
v oveľa väčšej miere prevyšovali cudzie zdroje krytia nad vlastnými zdrojmi krytia.
Rentabilita bola taktiež na nízkej úrovni, čo pripisujeme nízkej úrovni výsledku
hospodárenia.

48

Výsledky niektorých ukazovateľov boli primerané, iné boli nedostačujúce.
V niektorých ukazovateľoch sme zaznamenali nárast, aj keď nie veľký. Bohužiaľ,
dovolíme si skonštatovať, že celkovo spoločnosť Nord Svit, s. r. o. za sledované obdobie
dosahovala každým rokom horšie výsledky. V roku 2018 nebola stratová, za čo
spoločnosť chválime, ale jej výsledok hospodárenia sa oproti roku 2017 dosť výrazne
znížil. Veríme, že spoločnosť sa v budúcnosti bude venovať nie len samotnej analýze
finančných ukazovateľov, ale aj ich zlepšovaniu, čo pomôže spoločnosti k jej prežitiu.
V dnešnom svete je dôležitá aj konkurencia. Každá spoločnosť chce byť
jednotkou na trhu. Kvalitné výrobky, ochotná spolupráca, výborná komunikácia, neustále
inovácie a investície či už do výrobného procesu ale aj do samotných zamestnancov
a spokojní zákazníci sú zárukou prežitia každej spoločnosti. Spoločnosť musí byť
pripravená na zmeny, ktoré dennodenne nastávajú. Musí vedieť rýchlo reagovať
v rôznych nečakaných situáciách. Myslíme si, že aj to všetko je potrebné k prežitiu každej
spoločnosti.
Veríme, že spoločnosti Nord Svit, s. r. o. sa v nasledujúcich rokoch bude čo
najlepšie dariť v dosahovaní všetkých vyššie spomínaných situáciách. Taktiež veríme, že
aj výsledky finančných ukazovateľov budú dosahovať každý rok čo najlepšie výsledky.
Nami vyrátané výsledky finančných ukazovateľov, ako aj vertikálnu a horizontálnu
analýzu sme spracovali na základe verejne dostupnej účtovnej závierky spoločnosti Nord
Svit, s. r. o.

49

ZOZNAM POUŽITEJ LITERATÚRY

Knihy
ALEXY, J., 2005. Finančná a ekonomická analýza. 1. vydanie.m Bratislava : IRIS,
2005. 124 s. ISBN 80-89018--90-4
DŽUPINKA, M., SOCHUĽÁKOVÁ, J.

2016. Základy podvojného účtovníctva.

1. vydanie. Trenčín : Trenčianska univerzita Alexandra Dubčeka v Trenčíne, 2016.
140 s. ISBN 978-80-8075-731-1
IVANOVÁ, E. 2009. Ekonomická teória. Základy ekonómie. 3. vydanie. Trenčín :
Trenčianska univerzita Alexandra Dubčeka v Trenčíne, 2009. 365 s. ISBN 978-80-8075421-1
KOTULIČ, R., KIRÁLY, P., RAJČÁNIOVÁ, M. 2010. Finančná analýza podniku.
2. vydanie. Bratislava : Iura Edition, 2010. 238 s. ISBN 978-80-8078-342-6
MAJDÚCHOVÁ,

H.,

NEUMANNOVÁ,

A.

2008.

Podnikové

hospodárstvo

pre manažérov. 1. vydanie. Bratislava : Iura Editon, 2008. 244 s. ISBN 978-80-8078200-9
MANOVÁ, E., NIŽNÍKOVÁ, Z., FERANECOVÁ, A. 2016. Podvojné účtovníctvo
podnikateľských subjektov: príprava na štátnu skúšku. 1. vydanie. Bratislava : Ekonóm,
2016. 265 s. ISBN 978-80-225-4361-3
MÁZIKOVÁ, K., MATEÁŠOVÁ, M., ONDRUŠOVÁ, L. 2019. Účtovníctvo
podnikateľských subjektov I. 2. vydanie. Bratislava : Wolters Kluwer, 2019. 304 s. ISBN
978-80-571-0010-2
SKLENKA, M., ŠLOSÁROVÁ, A., HORNICKÁ, R., BLAHUŠIAKOVÁ, M. 2019.
Účtovníctvo podnikateľských subjektov II. 2. vydanie. Bratislava : Wolters Kluwer, 2019.
336 s. ISBN 978-80-571-0055-3
SOCHUĽÁKOVÁ, J. 2018. Finančná a ekonomická analýza podniku. 1. vydanie.
Trenčín : Trenčianska univerzita Alexandra Dubčeka v Trenčíne, 2018. 120 s.
ISBN 978-80-8075-836-3
SOUKUPOVÁ, B., ŠLOSÁROVÁ, A., BAŠTINCOVÁ, A. 2004. Účtovníctvo.
2. vydanie. Bratislava : Iura Edition, 2004. 640 s. ISBN 80-8078-020-X
50

ŠLOSÁROVÁ, A. a kol. 2016. Účtovníctvo. 2. vydanie. Bratislava : Wolters Kluwer,
2016. 296 s. ISBN 978-80-8168-444-9
VLACHYNSKÝ, K. a kol. 2009. Podnikové financie. 1. vydanie. Bratislava : Iura
Edition, 2009. 524 s. ISBN 978-80-8078-258-0
ZALAI, K. a kol. 2007. Finančno-ekonomická analýza podniku. 5. vydanie. Bratislava:
Sprint vfra, 2007. 358 s. ISBN 978-80-89085-74-3
ZALAI, K. a kol. 2010. Finančno-ekonomická analýza podniku. 7. vydanie. Bratislava:
Sprint 2, 2010. 446 s. ISBN 978-80-89393-15-2
ZALAI, K. a kol. 2013. Finančno-ekonomická analýza podniku. 8. vydanie. Bratislava:
Sprint 2, 2013. 471 s. ISBN 978-80-89393-80-0

Elektronické dokumenty
Účtovná závierka spoločnosti Nord Svit, s. r. o. za obdobie 2016, 2017, 2018
www.nord-sk.eu

51

ZOZNAM PRÍLOH
Príloha A Tabuľky vertikálnej a horizontálnej analýzy
Príloha B Vzorce pre výpočet finančných ukazovateľov
Príloha C Účtovná závierka spoločnosti NORD SVIT, s. r. o.

