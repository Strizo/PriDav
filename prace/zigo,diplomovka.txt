UNIVERZITA MATEJA BELA V BANSKEJ BYSTRICI
FILOZOFICKÁ FAKULTA

ANALÝZA PREKLADU VLASTNÝCH MIEN A NÁZVOV
V DIELE TEMNÝ OHEŇ
DIPLOMOVÁ PRÁCA
85dc5120-a3ad-442c-b3d9-0ec987b896cd

2024

Bc. Jozef Žigo

UNIVERZITA MATEJA BELA V BANSKEJ BYSTRICI
FILOZOFICKÁ FAKULTA

ANALÝZA PREKLADU VLASTNÝCH MIEN A NÁZVOV V DIELE
TEMNÝ OHEŇ
Diplomová práca

85dc5120-a3ad-442c-b3d9-0ec987b896cd

Študijný program: anglický jazyk a kultúra – francúzsky jazyk a kultúra
Študijný odbor: filológia
Pracovisko: Katedra anglistiky a amerikanistiky FF UMB
Vedúci diplomovej práce: PhDr. Martin Kubuš, PhD.

Banská Bystrica 2024

Bc. Jozef Žigo

Univerzita Mateja Bela v Banskej Bystrici
Filozofická fakulta

ZADANIE ZÁVEREČNEJ PRÁCE
Meno a priezvisko študenta:

Bc. Jozef Žigo

Študijný program:

anglický jazyk a kultúra – francúzsky jazyk a kultúra
(Jednoodborové štúdium, magisterský II. st., denná forma)

Študijný odbor:

Filológia

Typ záverečnej práce:

Magisterská záverečná práca

Jazyk záverečnej práce:

Slovenský

Sekundárny jazyk:

Anglický

Názov:

Analýza prekladu vlastných mien a názvov v diele Temný oheň

Anotácia:

Práca sa zameriava na onomastiku v diele Temný oheň, čo je v poradí druhá
kniha detektívnej série od autora C. J. Sansoma. Do úvahy pri tom budeme
brať aj prvú knihu, ktorú prekladal M. Kubuš, najmä terminológiu. Knihu
Temný oheň prekladali dve prekladateľky, takže budeme analyzovať
a porovnávať preklad prvej časti knihy od jednej prekladateľky a takisto
preklad druhej časti knihy, ktorú už prekladala iná osoba. Následne s nimi
spravíme aj rozhovor, v ktorom nám prezradia viac o spôsobe a postupe
pri prekladaní.

Vedúci:

PhDr. Martin Kubuš, PhD.

Katedra:

KAA-FF – Katedra anglistiky a amerikanistiky

Vedúci katedry:

PaedDr. Alena Štulajterová, PhD.

Dátum zadania:

27.02.2023

Dátum schválenia smerovej katedry: 30.03.2023
doc. PaedDr. Jana Javorčíková, PhD.
osoba zodpovedná za realizáciu
študijného programu

2

Čestné vyhlásenie
Čestne vyhlasujem, že diplomovú prácu som vypracoval samostatne pod odborným
vedením PhDr. Martina Kubuša, PhD.a bol som oboznámený s predpismi na jej
vypracovanie.
V Banskej Bystrici dňa ..........................................
..........................................
Bc. Jozef Žigo

3

Poďakovanie
Touto cestou sa chcem poďakovať vedúcemu diplomovej práce PhDr. Martinovi
Kubušovi, PhD za jeho pomoc a ochotu. Taktiež by som sa chcel poďakovať
prekladateľke knihy Temný oheň Veronike Kašákovej za rozhovor a pomoc
pri niektorých nejasnostiach.

4

ABSTRAKT

ŽIGO, Jozef. Analýza prekladu vlastných mien a názvov v diele Temný oheň
[Diplomová práca]. Univerzita Mateja Bela v Banskej Bystrici. Filozofická fakulta.
Katedra anglistiky a amerikanistiky. Vedúci diplomovej práce: PhDr. Martin Kubuš,
PhD. Stupeň odbornej kvalifikácie: magister (Mgr.). Banská Bystrica : FF UMB, 2024.
90 s.

Diplomová

práca

sa

zaoberá

analýzou

vlastných

podstatných

mien

v historicko-detektívnom románe s názvom Temný oheň. Do slovenčiny ho preložila
dvojica prekladateliek, Zuzana Trstenská a Veronika Kašáková. S prekladom začala
Zuzana Trstenská a na ňu nadviazala Veronika Kašáková, ktorá preklad tohto románu
dokončila. Kniha bola vydaná v roku 2022 vydavateľstvom AKTUELL, ktoré vydalo aj
prvú časť tejto ságy. Naša diplomová práca sa skladá z piatich kapitol, ktoré sme
následne rozdelili na podkapitoly. V prvej kapitole sa venujeme teórii onomastiky ako
samostatnej vednej disciplíny, vymedzujeme jej oblasť skúmania a základné pojmy.
V tejto časti práce zadefinujeme aj literárnu onomastiku, jej podstatu a oblasti
skúmania. Druhá kapitola nesie názov Metodika výskumu, kde si priblížime postup
analýzy vlastných podstatných mien. V tretej kapitole si priblížime autora knihy,
prekladateľky a samotný dej knihy. Štvrtá kapitola je hlavnou a zároveň praktickou
časťou práce. Vlastné podstatné mená v nej rozdelíme na bionymá a abionymá
a následne ich zanalyzujeme vo východiskovom a aj cieľovom jazyku. Výsledky
analytickej časti sumarizujeme v záverečnej časti práce, kde uvádzame aj najčastejšie
využívané stratégie a metódy využívané pri preklade vlastných mien. Piata kapitola je
venovaná analýze negatívnych posunov v preklade, kde poukážeme na chyby v preklade
a uvedieme aj naše alternatívy, ako by sa dali chyby opraviť. V našej práci sa nachádza
aj príloha a tou je rozhovor s prekladateľkou Veronikou Kašákovou, kde sa jej bližšie
spýtame na jej postupy a riešenia pri preklade, no neobídeme ani širšie súvislosti
spojené s vydaním knihy.
Kľúčové slová:
Onomastika. Vlastné podstatné mená. Bionymá. Abionymá. Prekladová analýza. Temný
oheň.

5

ABSTRACT
ŽIGO, Jozef. The analysis of the translation of proper names in the novel Dark Fire
[Diploma thesis]. Matej Bel University in Banská Bystrica. Faculty of Arts. Department
of English and American Studies. Supervisor of the diploma thesis: PhDr. Martin
Kubuš, PhD. Qualification degree: Master. Banská Bystrica : FAMBA, 2024. 90 p.

The thesis deals with the analysis of proper nouns in a historical-detective novel called
Dark Fire. It was translated into Slovak by a pair of translators; Zuzana Trstenská and
Veronika Kašáková. The translation was started by Zuzana Trstenská and followed by
Veronika Kašáková, who completed the translation of this novel. The book was
published in 2022 by AKTUELL, which also published the first part of this saga. Our
thesis consists of five chapters, which we then divided into subchapters. In the first
chapter we discuss the theory of onomastics as an independent scientific discipline,
defining its field of research and basic concepts. In this part of the thesis we also define
literary onomastics, its essence and areas of research. The second chapter is entitled
Research Methodology, where we will review the procedure of analysis of proper
nouns. In the third chapter we introduce the author of the book, the translators, and the
plot of the book itself. The fourth chapter is the main and practical part of the thesis. In
it, we divide proper nouns into bionyms and abionyms, and then analyse them in both
the source and the target language. We summarize the results of the analytical part in
the final part of the thesis, where we also present the most commonly used strategies
and methods employed when translating proper nouns. The fifth chapter is devoted to
the analysis of shifts in the translation, where we point out mistakes in the translation
and also give our alternatives on how the mistakes could be corrected. There is also an
appendix in our thesis, which is an interview with the translator Veronika Kašáková,
where we ask her more about her methodology of translation and her solutions, as well
as other problems pertaining to the novel in question

Keywords:
Onomastics. Proper names. Bionyms. Abionyms. Translation, Analysis, Dark fire.

6

Predhovor
V súčasnom uponáhľanom svete mnohí hľadajú únik z každodenných starostí a
literatúra je jedným z najpríťažlivejších spôsobov, ako ho dosiahnuť. Rôzne literárne
žánre nám umožňujú preskúmať nepoznané a fantastická literatúra je obzvlášť
zaujímavá tým, že nám otvára dvere do úplne nových, často bizarných a fascinujúcich
svetov. Tento žáner nielenže prebúdza našu fantáziu, ale ponúka priestor pre hlbšie
zamyslenie sa nad tým, čo je skutočné a čo vymyslené.
Výber témy tejto diplomovej práce bol inšpirovaný túžbou pochopiť, ako
prekladatelia pracujú s vlastnými menami v literárnych dielach, ktoré kombinujú
historické fakty s detektívnymi zápletkami. Kniha Temný oheň od C.J. Sansoma, ktorú
preložili Zuzana Trstenská a Veronika Kašáková, ponúka bohatý materiál na skúmanie
tejto problematiky. Práca prekladateliek na tejto knihe je zvlášť zaujímavá, pretože
musia nielen zachytiť autentickosť historických postáv a miest, ale zároveň preniesť
tajomnú atmosféru a detektívne napätie do cieľového jazyka.
Táto diplomová práca sa zaoberá analýzou prekladateľských riešení pri preklade
vlastných podstatných mien v románe Temný oheň. Cieľom je skúmať, ako
prekladateľky postupovali pri preklade vlastných mien, aké stratégie a metódy použili a
ako tieto prístupy ovplyvnili celkový dojem z diela.
Veríme, že táto práca prispeje k lepšiemu pochopeniu prekladateľských výziev a
možných riešení v oblasti prekladu literárnych vlastných mien.

7

OBSAH
ÚVOD ...............................................................................................................................9
1.

TEÓRIA ONOMASTIKY .....................................................................................11
1.1. ONOMASTIKA AKO VEDNÁ DISCIPLÍNA ...............................................................11
1.2. PREDMET SKÚMANIA ONOMASTIKY ...................................................................14
1.2.1
Delenie vlastných podstatných mien..........................................................16
1.3
1.4

LITERÁRNA ONOMASTIKA ..................................................................................19
PREKLAD LITERÁRONÝM V UMELECKOM DIELE .................................................23

2.

METODIKA VÝSKUMU......................................................................................28

3.

PREDSTAVENIE AUTORA, PREKLADATELIEK A KNIHY ....................29
3.1
3.2
3.3

4.

SPISOVATEĽ C. J. SANSOM (1952 – 2024) ..........................................................29
PREKLADATEĽKY KNIHY TEMNÝ OHEŇ ...............................................................30
ROMÁN TEMNÝ OHEŇ .........................................................................................31

ANALÝZA PREKLADU VLASTNÝCH PODSTATNÝCH MIEN .................33
4.1. BIONYMÁ ...........................................................................................................33
4.1.1
Antroponymá .............................................................................................33
4.1.1.1 Preklad mien rodov ................................................................................33
4.1.1.2 Preklad krstných mien postáv ................................................................34
4.1.1.3 Preklad priezvisk ....................................................................................37
4.1.2
Preklad zooným .........................................................................................38
4.2
ABIONYMÁ.........................................................................................................40
4.2.1
Toponymá ..................................................................................................40
4.2.1.1 Choronymá .............................................................................................40
4.2.1.2 Ojkonymá ...............................................................................................41
4.2.1.3 Oronymá ................................................................................................43
4.2.1.4 Hodonymá ..............................................................................................45
4.2.2
Chrématonymá...........................................................................................47
4.2.2.1 Preklad vlastných mien inštitúcií ...........................................................47
4.2.2.2 Preklad vlastných mien spoločenského javu..........................................58
4.2.2.3 Preklad vlastných mien výsledku spoločenskej činnosti .......................59

5.

NEGATÍVNE POSUNY A INÉ NEDOSTATKY V PREKLADE ....................69

ZÁVER ...........................................................................................................................78
RESUMÉ ........................................................................................................................81
ZOZNAM POUŽITEJ LITERATÚRY.......................................................................84

8

ÚVOD
Historicko-detektívne romány spájajúce prvky histórie a kriminálnych zápletiek si
získali popularitu medzi čitateľmi pre svoju schopnosť ponoriť ich do bohatého sveta
minulosti, zatiaľ čo ich držia v napätí prostredníctvom zložitých záhad. Jedným
z populárnych diel v tomto žánri je román Temný oheň, ktorý sa svojím dejom a
postavami dotýka temných častí ľudskej histórie a zároveň prezentuje strhujúci príbeh
plný intríg

a tajomstiev, ktoré autor

vynikajúco

vykresľuje prostredníctvom

zaujímavých postáv a na pozadí historických udalostí. Táto práca sa zameriava
na analýzu vlastných podstatných mien v tomto diele, skúmajúc, ako prispievajú
k hlbšiemu pochopeniu historických reálií a literárnych postáv.
Naša diplomová práca sa skladá z teoretickej a praktickej časti. Cieľom
teoretickej časti je sumarizovať teoretické poznatky z oblasti onomastiky, pričom
pozornosť upriamujeme predovšetkým na vlastné mená a problematiku ich prekladu
do slovenského jazyka. Cieľom praktickej časti práce je zanalyzovať preklad vybraných
vlastných mien v Sansomovom románe Temný oheň. Za prekladom do slovenčiny stojí
dvojica prekladateliek, Zuzana Trstenská a Veronika Kašáková. Zuzana Trstenská
začala s prekladom, pričom neskôr na jej prácu nadviazala Veronika Kašáková, ktorá
preklad dokončila. Výsledkom ich spolupráce je vydanie knihy v slovenskom jazyku
v roku 2022 vydavateľstvom AKTUELL, ktoré publikovalo aj prvú časť tejto
detektívno-historickej ságy.
Motiváciou pre výber tejto práce je problematika prekladu vlastných
podstatných mien, ktoré sa v diele nachádzajú v početnom množstve. Ďalším podnetom
a zaujímavosťou na tejto knihe je, že tu nájdeme kombináciu vymyslených, ale aj
reálnych proprií, čo taktiež oživuje analýzu v našej praktickej časti. Téma práce
poukazuje na fakt, že v prekladateľskej praxi je veľmi náročné určiť pravidlá
pri preklade vlastných mien.
Diplomová práca sa skladá z piatich kapitol, ktoré sú následne rozdelené
na podkapitoly. Do práce sme pridali aj prílohu, ktorou je rozhovor s prekladateľkou
Veronikou Kašákovou. Prvá kapitola je venovaná teoretickému základu onomastiky ako
samostatnej vednej disciplíny. V tejto časti vymedzujeme oblasť jej skúmania a
objasňujeme základné pojmy, ktoré sú kľúčové pre pochopenie ďalších častí práce.

9

Onomastika poskytuje cenné poznatky nielen o lingvistických, ale aj o kultúrnych a
sociálnych aspektoch jazykových prejavov.
Druhá kapitola nesie názov Metodika výskumu, kde si priblížime, ako sme
postupovali pri analýze jednotlivých vlastných podstatných mien a pri ich preklade.
Tretia kapitola je venovaná autorovi knihy, prekladateľkám a aj samotnému
románu. V tejto časti si povieme základné informácie o týchto osobnostiach a o ich
živote. Taktiež priblížime aj dej románu, pre lepšie pochopenie neskoršie
analyzovaných proprií.
Štvrtá kapitola predstavuje jadro našej práce a je zameraná na praktickú analýzu
vlastných podstatných mien v románe. Tieto mená rozdelíme na bionymá (mená živých
bytostí) a abionymá (mená neživých objektov) a následne ich analyzujeme
vo východiskovom aj cieľovom jazyku. Táto analýza umožňuje odhaliť, aké stratégie a
metódy boli použité pri preklade mien a ako tieto postupy prispeli k zachovaniu
autentickosti a čitateľnosti textu.
Piata kapitola je venovaná negatívnym posunom a iným postrehom pri analýze
prekladu románu Temný oheň. Uvedieme, aké iné chyby sme v preklade našli a taktiež
navrhneme riešenia a opravy, ktoré považujeme za vhodné.
V závere sumarizujeme výsledky analytickej časti práce, pričom sa zameriavame
na najčastejšie využívané stratégie a metódy pri preklade vlastných mien. Tento súhrn
nám umožňuje zhodnotiť efektívnosť týchto postupov a ich vplyv na celkovú kvalitu
prekladu. Zároveň poskytuje podnety pre ďalší výskum v oblasti literárnej onomastiky
a prekladu.
V našej práci sa nachádza aj príloha, kde nájdeme zosumarizovaný rozhovor
s prekladateľkou Veronikou Kašákovou. Pýtame sa na jej prekladateľské postupy
a riešenia, priblížila nám aj ako sa vysporiadala s nadviazaním na inú prekladateľku
a vyjadrila sa nám ku konkrétnym ekvivalentom.

10

1.

Teória onomastiky

V tejto časti práce si vymedzíme kľúčové pojmy, samotnú onomastiku, vlastné mená
(propriá), ich klasifikáciu v rámci onomastiky a ich základné účely. V záverečnej časti
kapitoly preskúmame oblasti literárnej onomastiky, ktorej výskum v slovenskom
prostredí nie je až tak rozvinutý, ako by mal byť a vyžaduje si väčšiu pozornosť.
Onomastika je považovaná za jednu z kľúčových lingvistických vied, najmä pre
dôležitosť podstatných mien nielen v literatúre, ale celkovo vo všetkých formách
lingvistiky. Zahŕňa výskum menovania ľudí (antroponymia), miest (toponymia), oblastí
(choronymia), riek (hydronymia), ulíc, a ďalších geografických prvkov. Zaoberá sa
nielen samotnými menami, ale aj ich pôvodom, významom, históriou a distribúciou
v čase a priestore. Tento vedný odbor sa uplatňuje v jazykovede, kulturológii, histórii,
geografii a ďalších disciplínach. Je dôležitá aj vďaka tomu, že prispieva k lepšiemu
pochopeniu jazyka a jeho vývoja. Štúdium menovania nám poskytuje dôležité
informácie o histórii jazyka, jeho vplyvoch a vývoji.

1.1. Onomastika ako vedná disciplína
Na úvod je potrebné vymedziť základný ťažiskový pojem, ktorý je v tomto prípade
onomastika. Vladimír Šmilauer analyzuje úlohu onomastiky v štruktúre vied
a následne ju charakterizuje ako multidisciplinárnu disciplínu, ktorá sa pohybuje
na rozhraní jazykovedy, histórie a geografie; tesne súvisí s jazykovedou a ďalšími
integrálnymi disciplínami ako semiotika, kybernetika, matematika, logika a filozofia.
Autor tvrdí, že onomastika zaujíma osobitné miesto v systéme vied aj pre svoje tesné
prepojenie so sociológiou, históriou, etnografiou, archeológiou a geografiou.
Z lingvistického hľadiska však otvára možnosť, že onomastika môže byť vnímaná aj
ako samostatná disciplína, najmä v rámci jazykovedy (Šmilauer, 1963).
Kľúčový a primárny prameň pri zhotovovaní praktickej časti tejto práce je
kniha Úvod do onomastiky (1986) od autorov Michal Blicha a Milan Majtán, ktorých
inšpiroval práve V. Šmilauer. Táto kniha je taktiež považovaná za ústrednú
publikáciu pre výskum onomastiky. Autori v tejto knihe uvádzajú náš ťažiskový
pojem ako spoločenskovednú jazykovednú disciplínu, ktorá sa zaoberá výskumom
vlastných mien.

11

V knihe z roku 1986 Michal Blicha a Milan Majtán v rámci svojho štúdia
o onomastike v systéme vied čerpali aj z myšlienok Vincenta Blanára (1983), ktorý
sa snažil presadiť onomastiku ako samostatnú vednú disciplínu. V. Blanár definuje
onomastiku ako samostatnú jazykovednú disciplína s tým, že jej postavenie v rámci
vlastného mena ju zahrňuje do širších spoločenskovedných kontextov (Blanár, 1983).
Onomastika je aj podľa nášho názoru špecifická vedná disciplína, ktorá má
„osobitný predmet výskumu i viaceré špecifické metódy […]. Pokladáme ju
za osobitnú jazykovednú disciplínu, integračnými zväzkami spätú so sociológiou,
geografiou, históriou, literárnou vedou atď.“ (Blicha, 1986, s. 8)
Najužšie je spätá s lingvistikou a s jej disciplínami ako lexikológiou,
dialektológiou, etymológiou a štylistikou. O onomastike ako samostatnej vednej
disciplíne hovorí aj R. Krajčovič. Podľa neho sa koncom šesťdesiatych a začiatkom
sedemdesiatych rokov minulého storočia hovorilo, že onomastika patrí medzi vedné
odvetvia lingvistiky, no v súčasnosti je uznávaná ako samostatná vedná
disciplína(Krajčovič, 1991). To znamená, že uplynutím času sa onomastika zaradila
medzi samostatné vedné disciplíny s vlastnými predmetmi skúmania, na ktoré
používa špecifické metódy výskumu. Môžeme teda skonštatovať, že nápady
a myšlienky, ktoré vo svojich knihách uviedli V. Šmilauer (1963), V. Blanár (1983) a
M. Blichas M. Majtánom (1986) o onomastike ako o samostatnej vednej disciplíne sa
v dnešnej dobe naplnili.
Samotnou problematikou vlastných mien (oným) a onymických sústav sa
zaoberajú onomastici. Mnohí z nich sú lingvistami alebo odborníkmi z hraničných
vied: sociológie, psychológie, ekológie, geológie, geografie, histórie, politiky,
kultúrnych štúdií, filozofie, logiky a celého radu rôznych akademických predmetov.
Onymá analyzujú rozdielnymi spôsobmi a z rozmanitých hľadísk. Pri svojej práci sa
zameriavajú prevažne na:
•

históriu jednotlivých mien, názvov nachádzajúcich sa v určitých
sociálnych skupinách alebo oblastiach, pôvodný význam, spoločenský
status, či geografické rozšírenie;

•

jazykové prostriedky, ktoré sa používajú na tvorbu mien a ich zachovanie
v súvislosti s jazykom alebo jazykmi komunity, ktorá ich používa;

•

vlastné mená v mýtoch, literatúre, filmoch a nadprirodzených svetoch;

12

•

všeobecnú charakteristiku proprií, ich fungovanie a pochopenie povahy
vlastného mena (Coates, 2018).

Ku všeobecným onomastickým problémom podľa Bondaletova (1983) patria:
1)

jazykovo-štruktúrna špecifikácia vlastného mena a diferenciácia apelatív
a proprií;

2)

miesto onomastickej lexiky v jazykovom systéme;

3)

problémy onymických jednotiek, podoba a odlišnosť jednotlivých
onymických podsystémov;

4)

vznik, vývoj, jazykové a mimojazykové faktory evolúcie vlastných mien;

5)

problematika charakteru a stupeň systémovej organizácie jednotlivých
onymických podsystémov a onomastiky jazyka ako celku;

6)

špecifiká literárnej onomastiky a používanie jej lexiky v rôznych
funkčných štýloch;

7)

metódy onomastického výskumu a klasifikácia vlastných mien;

8)

interdisciplinárny charakter onomastického materiálu a jeho miesto
v rámci humanitných a prírodných vied;

9)

vznik a história onomastiky (a jej podsystémov) ako samostatnej vednej
disciplíny;

10)

problémy

v aplikovaní

prekladu,

transliterácie,

onomastiky

(normatívno-jazykové

regionálnych

štúdií,

otázky

kultúrno-estetické,

lingvo-didaktické, metodické atď.).
Cieľom onomastického bádania je skúmať tieto najvšeobecnejšie otázky, a tak
prenikať k ich podstate (Bondaletov, 1983).
Týmito problémami a onomastickou tematikou sa zaoberajú špeciálne
medzinárodné kongresy, konferencie, sympóziá a iné podujatia. V súčasnosti je
medzinárodná organizácia The International Council of Onomastic Sciences (ICOS)
centrálnym miestom pre tých, ktorí majú záujem o štúdium vlastných mien. Jej
úlohou je podpora, zastúpenie a koordinácia výskumu v oblasti onomastiky
na medzinárodnej úrovni a v rámci rôznych disciplín. Časopis Onoma, ktorý je
oficiálnou publikáciou ICOS, poskytuje aktuálne výskumné správy, pričom každé
číslo je zamerané na konkrétnu tému. Oficiálnymi jazykmi ICOS sú francúzština,
nemčina a angličtina. (Kozáková, 2019)
Na Slovensku sa onomastika jednotlivých jazykových skupín a jazykov
realizuje prostredníctvom Slovenskej onomastickej komisie, a v rámci slovanskej
13

jazykovej skupiny cez Medzinárodnú komisiu pre slovanskú onomastiku
pri Medzinárodnom komitéte slavistov. Tieto stretnutia sú príležitosťou na diskusiu
o rôznych štúdiách a materiáloch týkajúcich sa onomastiky, ktoré sú následne
zverejnené v zborníkoch pre širšiu verejnosť. Hoci sa venuje dostatočná pozornosť
problematike vlastných mien, terminológia v tejto oblasti ešte nie je úplne ustálená.
Preto je dôležité definovať základné pojmy, čo sa pokúsime urobiť v ďalšej časti.

1.2. Predmet skúmania onomastiky
Zakladajúc na myšlienke, že onomastika sa zaoberá osobitným predmetom skúmania
– vlastným menom (proprium), je nevyhnutné, aby sme túto oblasť bližšie
preskúmali. Vlastné mená a všeobecné mená sú zaradené do slovnodruhovej skupiny
– substantíva (podstatné mená). V komunikácii rozlišujeme medzi vlastným
podstatným menom a všeobecným podstatným menom.
V onomastike sa však nachádzajú aj iné významné pojmy, ktoré je dôležité
spomenúť. Základnými pojmami v tejto oblasti sú: onymum, čo je synonymom
pre vlastné meno alebo nomen proprium; onymia predstavuje súbor vlastných mien
v danom regióne, jazyku a čase; onymický alebo propriálny, prislúchajúci
vlastnému menu; onymická nominácia, ktorá zahŕňa onymický objekt, proces
pomenovania a spoločenský postoj k pomenovanej entite; onymický priestor zahŕňa
všetky vlastné mená používané v jazyku určitého národa na označenie reálnych,
hypotetických a fantastických objektov; a onomastikon, čo je komplexný záznam
všetkých vlastných mien.
Jazyk je prostriedkom komunikácie a pri jeho každodennom používaní sa často
v našej slovnej zásobe vyskytujú okrem všeobecných podstatných mien (apelatív) aj
vlastné mená (propriá), ktoré majú v lexike každého jazyka dôležité miesto.
Apelatíva a propriá sú nositeľmi informácie o predmetoch, javoch objektívnej reality,
ktoré zároveň aj pomenúvajú, čiže ich spája pomenovacia funkcia. Kým všeobecné
podstatné mená pomenovávajú celú množinu predmetov, tie vlastné sú ich
protikladom, pretože ich základnými úlohami je daný objekt identifikovať,
diferencovať, lokalizovať a pomenovať. Identifikačná a diferenčná funkcia patria
k fundamentálnym funkciám, ktorými sa vymedzujú propriá v jazykovom systéme a
zároveň odlišujú od apelatív. (Sičáková, 2010)

14

Ladislav Dvonč apelatíva a propriá definuje nasledovne: „Jednotlivé podstatné
mená nepomenúvajú osihotené predmety, ale každé slúži ako označenie pre celú
skupinu predmetov jedného druhu. Spravidla je teda podstatné meno pomenovaním
celej množiny predmetov toho istého druhu. Je všeobecným pomenovaním“ (Dvonč,
1966, s. 65). V tomto zmysle hovoríme o všeobecných podstatných menách, čiže
o apelatívach.„Vlastné meno má spravidla konkrétny, jedinečný pomenovací dosah,
aktuálny vecný vzťah. Nemožno ho použiť v neaktuálnom, všeobecnom zmysle.
Pokiaľ sa vlastné mená používajú v tomto pravom, propriálnom význame, je ich
pomenovací rozsah obmedzený na jednu vec“ (Dvonč, 1966, s. 65).
Podľa Michala Blichu sú vlastné podstatné mená (propriá) pomenovania
špecifických a jedinečných objektov patriacich do jedného druhu. Vlastné mená sa
väčšinou vzťahujú na jedno druhové indivíduum (osobu, zviera, vec), čiže na jeden
denotát, preto sa v tomto pravom propriálnom význame používajú v jednotnom čísle
(Blicha, 1986). Takže môžeme tvrdiť, že vlastné meno je lingvistické označenie
pre konkrétne indivíduum.
Jaromír Krško definuje vlastné podstatné meno (nomen proprium, onymum,
vlastné meno) ako „slovo alebo slovné spojenie, ktorého funkciou (na rozdiel
od všeobecných podstatných mien) je objekt pomenovať, identifikovať a diferencovať
od ostatných objektov.“(Krško, 2014, s.21) Uvedené definície dopĺňa aj kodifikačná
príručka Morfológia slovenského jazyka, v ktorej sa uvádza, že „pre vlastné meno je
charakteristické obmedzenie na jeden číselný tvar (spravidla sg.) a vylúčenie toho
istého názvu pre dve susedné alebo blízke veci“ (Dvonč, 1966, s. 65).
Ďalšou významnou črtou vlastných mien, ktorá ich odlišuje od všeobecných, je
ich písanie s veľkým začiatočným písmenom. Samozrejme, existujú aj výnimky, ako
napríklad „prvá svetová vojna“ alebo „druhá svetová vojna“. Okrem toho sú vlastné
mená špecifické, unikátne a majú konkrétny vzťah k určitému objektu, ktorý nie je
možné použiť vo všeobecnom zmysle. Napriek tomu je hranica medzi bežnými
slovami a vlastnými menami niekedy nejasná. Transformácia vlastného mena
na všeobecné slovo bez charakteristických vlastností sa označuje ako apelativizácia
(deproprializácia, deonymizácia). Okrem vlastných mien sa často používajú aj bežné
slová ako vlastné mená, ako napríklad: kováč – Kováč, oceán – Oceán, labka –
Labka. Vlastné mená vznikajú na pozadí existujúcej slovnej zásoby. Preto je možné
považovať za vlastné mená aj:

15

a)

ľubovoľné bežné slová použité na označenie konkrétneho objektu:
napríklad javor – Javor (kino), muzika – Muzika (reštaurácia);

b)

bežné slová spájané s konkrétnym miestom, rozsahom pôsobnosti alebo
sídlom: napríklad Základná škola s materskou školou Bojnice, Okresný
súd v Banskej Bystrici, Ministerstvo vnútra Slovenskej republiky;

c)

bežné slová s prívlastkom na počesť určitej osoby alebo udalosti:
napríklad Univerzita Mateja Bela, Mohyla Milana Rastislava Štefánika a
podobne. Proces, v ktorom sa bežné slovo stáva vlastným menom, sa
nazýva onymizácia (deapelativizácia, proprializácia).

V tomto zmysle budeme v praktickej časti práce pracovať s pojmom vlastného
mena. Rozdiel medzi propriom a apelatívom sme určili na úrovni obsahu.
Pozorujeme však rozdiely aj na úrovni formy, čiže v písomnej komunikácii.
Na rozdiel od všeobecných podstatných mien sa vlastné mená píšu s veľkým
začiatočným písmenom. Toto vyplýva z ich prirodzenej funkcie identifikovať a
individualizovať jedinečný a konkrétny objekt.

1.2.1 Delenie vlastných podstatných mien
V tejto časti sa budeme venovať deleniu vlastných podstatných mien.
Substantíva sa delia na vlastné a všeobecné. Vlastné podstatné mená majú ešte
ďalšie delenie a klasifikáciu, ktorú si v tejto podkapitole rozoberieme
podrobnejšie. Z tohto delenia budeme ďalej vychádzať aj v praktickej časti
našej diplomovej práce. Odborná literatúra zaoberajúca sa problematikou
onomastiky predstavuje niekoľko prístupov k rozdeleniu jej predmetu
skúmania (vlastných mien). Pre túto prácu sme sa rozhodli uviesť jasné
rozdelenie proprií na základnej osi bionymá – abionymá a tiež vymedziť ich
ďalšie podkategórie. Tento klasifikačný systém je prebraný od autorskej
dvojice Michal Blicha a Milan Majtán.
Podľa nich bionymá delíme na:
1.

Antroponymá

Do skupiny antroponým ako osobných (rodových aj krstných) mien
zaraďujeme:
a)

úradné meno (meno – priezvisko);

b)

nárečové a domácke meno;
16

c)

prímeno;

d)

živé osobné meno;

e)

prezývky;

f)

etnonymá;

g)

katajkonymá (obyvateľské mená).

Tradičnú typológiu antroponým môžeme doplniť aj o ďalšie špecifické
skupiny: meno na sociálnych sieťach (slangovo nick, z anglického slova
nickname), predikát (šľachtické rodové meno) a fiktívne antroponymá (čiže
mená vymyslené autorom knihy).
2.

Zoonymá

Skupina zooným zahŕňa vlastné mená zvierat, ku ktorým v práci zaraďujeme
tiež fiktívne vytvorené zvieratá.
3.

Fytonymá

Skupina vlastných mien v rámci bioným, ktorá pomenúva rastliny.
Abionymá delíme na:
1.

Toponymá

Predstavujú názvy geografických objektov, ku ktorým zaraďujeme:
a)

choronymá – vlastné mená väčších zemepisných celkov;

b)

ojkonymá – osadné, miestne názvy;

c)

anojkonymá – vlastné pomiestne mená;

d)

hydronymá – vodné názvy;

e)

oronymá – nesídliskové mená označujúce hory;

f)

pozemkové mená;

g)

hodonymá – vlastné mená dopravných ciest.

2.

Chrématonymá

Ide o vlastné mená, ktoré vznikli ľudskou činnosťou, pričom ich rozdeľujeme
na tri skupiny:
a)

vlastné mená inštitúcií (vojenské, školské, vedecké, kultúrne, cirkevné

inštitúcie);
b)

vlastné mená spoločenského javu (akcionymá);

c)

vlastné

mená

výsledku

spoločenskej

činnosti

(dokumentonymá,

ideonymá, unikátonymá, porejonymá, pragmatonymá). (Blicha, 1986)

17

Existuje však aj iné rozdelenie proprií, ktoré je zostavené medzinárodnou
organizáciou ICOS a rozlišuje 19 tried vlastných mien v anglickom jazyku. Je
veľmi dôležité, aby bola terminológia onomastiky jednotná:
1.

anthroponym (vlastné meno ľudskej bytosti);

2.

astronym (meno hviezdy, planéty alebo iného vesmírneho telesa);

3.

charactonym (zriedkavo používané ako meno literárnej postavy);

4.

chrematonym (VM materiálneho produktu, ktorý je zafixovaný

v politických, ekonomických, komerčných, kultúrnych i športových vzťahoch
v spoločnosti);
5.

endonym (lokálne používaný názov miesta, kontrastný s exonymom);

6.

ergonym (meno spoločenskej inštitúcie);

7.

ethnonym (meno etnika alebo kmeňa);

8.

exonym (vžitá podoba názvu geografického vlastného mena v cudzom

jazyku, odlišná od originálneho názvu objektu, napr. Bratislava – Pressburg,
Rakúsko – Österreich);
9.

hodonym (názov ulice alebo cesty);

10.

hydronym (vlastné meno rieky, jazera alebo iného objektu vodného

charakteru);
11.

hypocoristic (hovorové zvyčajne neoficiálne meno, prezývka);

12.

metronym/matronym (priezvisko analogicky založené na mene matky,

resp. iného ženského predka, napr. Anushkin, Madison);
13.

oikonym (názov sídelného objektu, osadný názov);

14.

oronym (názov nesídelného objektu, hôr, pohorí, kopcov, skál, jaskýň,

nížin, rovín, úbočí a i.);
15.

patronym (súčasť osobného mena, založené na mene otca, dedka, resp.

staršieho mužského predka);
16.

teknonym (termín E. B. Tylora, je to meno, ktoré nadobúda jednotlivec na

základe vzťahu so živými príbuznými/nekronymum s mŕtvymi);
17.

theonym (meno boha alebo božstiev);

18.

toponym (v širšom zmysle je to názov geografických objektov pevne

zafixovaných v krajine: svetadielov, štátov, riek, pohorí);
19.

zoonym (VM zvieraťa). (Kozáková, 2018)
„Výhoda medzinárodných termínov pozostáva v tom, že môžu byť

štandardizované v rôznych jazykoch s minimálnymi úpravami. Samozrejme,
18

v každom jazyku existujú aj iné zaužívané termíny (fytonymum, dedronymum
atď.)

či

pojmy

príznačné

len

pre

určité

onomastické

prostredie

(literáronymum). Problémom je, že na úplnej terminologizácii sa v rámci ICOS
ešte len pracuje. Hlavné ťažkosti, s ktorými sa stretávame pri porovnávaní
jednotlivej onomastickej terminológie sú spojené s viacerými faktormi:
použitím niekoľkých rôznych termínov na označenie toho istého javu alebo typu
vlastných mien; rôznym (obsahom) toho istého pojmu v rozličnom
onomastickom prostredí a so súperením medzinárodných a domácich pojmov.“
(Kozáková, 2018, s. 19)

1.3

Literárna onomastika

V predchádzajúcich podkapitolách sme sa venovali onomastike ako vednej
disciplíne, ktorú je možné zaradiť aj do iných systémov vied. Definovali sme si jej
objekty skúmania.
Ďalším odvetvím je literárna onomastika, ktorú z nej môžeme vyčleniť.
Pri skúmaní literárnej onomastiky je dôležité definovať jej predmet skúmania,
ktorým sú literárne vlastné mená. To znamená, že študuje rôznorodé pomenovania
v literárnych dielach, vrátane mien postáv, bytostí, zvierat, geografických objektov,
diel a pseudonymov spisovateľov. Zameriava sa na celkovú kolekciu vlastných mien
použitých v umelom texte. Tieto môžu zahŕňať skutočné mená, ich varianty alebo
vytvorené „hovoriace mená“, ktoré autor používa na charakterizáciu postáv, ich
vzhľadu, charakteru, sociálneho postavenia, pôvodu a podobne. Od skutočných mien
sa literárne mená líšia tým, že majú poetický význam. (Šmeleva, 2013)
Čo sa týka knihy Temný oheň, je zasadená do historického kontextu
tudorovského Anglicka, a to presnejšie do centra Londýna. Nachádzajú sa tu len
existujúce toponymá a chrématonymá. Antroponymá (presnejšie mená rodov, postáv
a zvierat) sú jediné propriá, ktoré vymyslel autor. Považujeme za dôležité hlbšie sa
ponoriť do problematiky literárnej onomastiky, pretože beletria je len málokedy
podložená skutočnými udalosťami a je potrebné vedieť, podľa čoho vznikli
vymyslené názvy či už krajín, riek, miest, alebo postáv. Rovnako je dôležité
pochopiť a vedieť analyzovať aj ich preklad do cieľového jazyka a rozumieť, podľa
čoho a akými spôsobmi sú do neho prenesené.

19

Vlastné mená pôsobia nielen v reálnom svete, ale aj vo virtuálnom. Na základe
tejto rozmanitosti vlastných mien Pavol Odaloš definuje literáronymiu, čo sú mená
používané vo fiktívnom svete literárnych diel, a sociálonymiu, ktoré fungujú
v reálnej spoločnosti (Odaloš, 2012). Atraktivitu tejto témy posilnila prvá štúdia:
K charakteristike vlastných mien v Kukučínových drobných prózach z roku 1960,
ktorú vypracoval F. Buffa. Neskôr sa literárnym menám a literárnej onomastike
venovali v rôznych prehľadoch a jazykovedných časopisoch predovšetkým Pavol
Odaloš a Milan Majtán. Záujem o literárne mená rástol, a s tým aj potreba ich
presnejšieho označenia. Pavol Odaloš zaviedol pojem literáronymum, ktorý spojil
slová „literárne“ a „onymum“. Tento termín sa stal aktívnou súčasťou jeho publikácií
zameraných na vlastné mená v literárnych dielach a literatúre, prvýkrát ho použil
v roku 2002. (Odaloš, 2007)
Hlboké a komplexné pochopenie umeleckého diela vrátane jeho štýlu, jazyka,
umeleckých obrazov a tematicko-ideového obsahu, je neodmysliteľne spojené
s pochopením systému vlastných mien autora. Tieto mená sú zásadnou súčasťou
znakového systému literárneho diela a v procese jeho tvorby sa stávajú dôležitou
súčasťou autorských stratégií. Podobne ako v reálnom svete aj vo fiktívnom svete
literárneho diela majú vlastné mená svoje nezameniteľné miesto. Je dôležité
poznamenať, že táto lexikálna skupina zohráva osobitnú úlohu medzi nástrojmi
jazyka, ktoré prispievajú k vytváraniu obrazového systému diela, a zaslúži si
osobitnú pozornosť. Aj keď sú propriá najkonkrétnejšou kategóriou reči, tvoria
dôležitú súčasť literárneho diela, pretože prispievajú k jeho rôznorodosti a sú
neoddeliteľnou súčasťou autorského štýlu a tvorby umeleckého obrazu. Propriá
môžu niesť hlboký sémantický význam, skryté asociácie a osobitný pohľad na dielo,
ktorý odzrkadľuje atmosféru, historickú dobu alebo sociálnu charakteristiku. Správne
pochopenie literárnej onomastiky je kľúčom k pochopeniu autorovho diela a ukazuje
na štruktúru jeho tvorby. Spoločenský vplyv vlastných mien v umeleckej literatúre sa
prejavuje na čitateľovi a je dôležité zohľadniť: autorov výber existujúcich vlastných
mien, ich umelecké spracovanie a využitie pri dosahovaní umeleckých cieľov, ako aj
tvorbu literároným pomocou modelov pomenovania, ich účinok na čitateľa a jeho
postoj k nim.(Majtán, 1983)
Každý autor by mal mať na mysli, že jeho dielo je určené pre čitateľa a jeho
cieľom je zaujať a osloviť práve čitateľa, nielen literárnych vedcov, kritikov alebo
onomastikov. Pri snahe autora vzbudiť tento estetický zážitok a poskytnúť čitateľovi
20

typický obraz spoločnosti alebo prostredia, ktoré je v diele zobrazované, autor čerpá
z existujúcich spôsobov pomenovania, modelov a reálnych vlastných mien.
Na objektivizáciu postáv a geografických objektov často používa tzv. „krycie
pomenovania“, ktoré zahmlievajú skutočnosť, čím sa vyhýba priamej konfrontácii
medzi realitou a literárnym textom. Autor často pomenovaním svojich postáv
naznačuje čitateľovi ich vonkajšie alebo vnútorné vlastnosti, pôvod, sociálne
postavenie, historickú dobu a podobne. Z toho vyplýva, že vlastné mená slúžia nielen
na označenie postáv, ale aj na ich detailnejšie charakterizovanie a začlenenie
do širšieho kontextu. Spôsob, akým autor vyberá mená pre svoje postavy, je
dôkladne plánovaný a tvorí dobre premyslený systém. Preto je možné hovoriť
o poetike menovania literárnych postáv v dielach, alebo v tvorbe konkrétneho autora.
(Bartko, 1983)
Literárne onymá môžu zahŕňať aj skutočné osoby, mestá, štáty (ako Henrich
VII., Anna Boleynová, Londýn, atď.), a to aj napriek tomu, že existujú v reálnom
svete, v literárnom diele sa skúmajú ako literárne onymá. Meno postavy je spojené
s umeleckým obrazom a dodáva informácie zachytené v samotnom vlastnom mene,
pričom zohráva dôležitú úlohu v dielach. Niektoré oblasti literatúry, ako napríklad
detská literatúra, sú na takúto obraznosť veľmi citlivé. Súčasní výskumníci literárnej
onomastiky upozorňujú na skutočnosť, že v literárnom diele sa nevyskytujú slová
bez štylistického ladenia. Samotná analýza mien literárnych postáv môže byť
komplikovaná, pretože v dielach nie sú vždy použité iba vlastné mená. Literárne
mená môžu obsahovať aj všeobecné pomenovania, ako napríklad mien odvodených
od povolania, podobenstiev, prenesených významov, rozprávkových žánrov a
kultúrnych kódexov, ale aj nepríznakových (rodných) mien. Táto skutočnosť je
najčastejšie pozorovateľná u vedľajších postáv. V literárnych dielach to nie je
nevyhnutne pravidlom, pretože aj hlavná postava môže fungovať bez vlastného
mena, pričom apelatívum môže prevziať niektoré funkcie vlastného mena, najmä
funkciu identifikácie. V závislosti od kontextu diela by sa mali apelatívne označenia
postáv interpretovať podobne ako vlastné mená. (Bardakova, 2009)
Ako sme už spomenuli, Pavol Odaloš definoval literáronymiu (literárnu
onymiu) ako „onymiu fungujúcu na virtuálnej ploche literárneho diela“ (Odaloš,
2012, s. 10).Okrem toho autor vyprofiloval aj literáronomastiku ako disciplínu, ktorá
sa zameriava na výskum tvorby a fungovania literárnych vlastných mien
v literárnych dielach v rôznych obdobiach literatúry. Tento nový prístup v slovenskej
21

onomastike zhrňuje a zohľadňuje rôzne aspekty, ako sú typy literárnych vlastných
mien a ich funkcie. (Odaloš, 2012)
Typy literároným podľa P. Odaloša:
1.

transpozičné literáronymá: predstavujú literáronymá, ktoré si autor sám
vytvoril. Ide o autorské literáronymá, ktoré sú pre daného autora typické
a nenachádzajú sa v žiadnom inom diele. Vznikli so zámerom
charakterizácie, symbolizácie a evokácie;

2.

transferenčné literáronymá: vznikli na základe preberania z reality;

3.

literáronymá diachrónne či synchrónne existujúcich osôb/osobností:
vstupovali do literárneho textu a zastrešovali text ako reprezentanti
spoločnosti. (Odaloš, 2012)

Michal Blicha sa zamýšľa aj nad tým, ako vlastné mená v literárnych dielach
môžu slúžiť aj na sprostredkovanie obrazu spoločnosti a prostredia, kde sa dej
odohráva. Pri výbere mien autor často zohľadňuje aj tzv. „krycie pomenovanie“, aby
dielo pôsobilo autentickejšie a predišlo sa tak možným nežiaducim konfrontáciám
so skutočnosťou. Okrem základnej funkcie pomenúvať, identifikovať a odlíšiť osoby,
geografické objekty alebo iné prvky umeleckého diela vlastné mená zohrávajú aj
široké spektrum vedľajších úloh. Tieto funkcie môžu zahŕňať umiestnenie dejov
v čase a priestore a pomáhať nám vyvodzovať charakteristiky postáv, objektov a
reálií v dielach. Zdôrazňuje, že výberom vlastného mena autor môže dosiahnuť aj
spoločenské zaradenie postáv. (Blicha, 1986)
M. Blicha tvrdí:„ Literárne vlastné mená svojou typizačnou funkciou
ovplyvňujú reálne prostredie aj pri dávaní prezývok a pôsobia aj na rozvoj
apelatívnej slovnej zásoby jazyka, keď sa meno hrdinu alebo názov miesta
apelativizujú a charakter postavy či charakteristika miesta a prostredia sa stávajú
pojmovým obsahom (napr. kocúrkovo, donchuan)“ (Blicha, 1986, s. 132 – 133).
Pri úvahách o pôsobení vlastného mena v literárnej sfére tvrdí, že pri celkovom
pohľade na vlastné mená v literárnom diele treba dbať na to:
1.

ako autor čerpá z reálne existujúcich vlastných mien;

2.

ako ich umelecky stvárňuje a využíva pri realizácii svojich umeleckých
zámerov, resp. ako podľa ich modelu sám tvorí literárne vlastné mená;

3.

ako vlastné mená literárneho diela pôsobia na čitateľa, ako ich čitateľ
prijíma.

22

Vyššie uvedené tendencie k chápaniu funkcií vlastných mien v literatúre
rozširuje Pavol Odaloš, ktorý vymedzuje široké spektrum funkcií literároným:
a)

identifikačno-diferenciačná funkcia – umožňuje identifikovať a odlíšiť
literárne postavy;

b)

temporálno-lokalizačná funkcia – fungovanie literároným v určitom čase
a priestore;

c)

sociálna funkcia – prejavuje sa v pomenovaniach pre sociálne vrstvy;

d)

veková funkcia – prejavuje sa v pomenovaní vekovo odlišných osôb;

e)

vzťahová funkcia – vyjadruje vzťahy medzi postavami;

f)

konvenčná a

módna

funkcia

–

tkvie v

bežných či nových

pomenovaniach;
g)

asociačná (evokačnú) funkcia– vyjadruje asociácie, napr. na povolania
postáv;

h)

ideologická funkcia – predstavuje prispôsobenie mien štátnej politike;

i)

humorná funkcia;

j)

etymologická funkcia – zameriava sa na vysvetlenie motívu vzniku
literáronyma. (Odaloš, 2012)

Po tomto komplexnom zhrnutí literárnejonomastiky, ktorej predmetom
skúmania sú vlastné mená z diel krásnej literatúry a ľudovej slovesnosti, môžeme
prejsť na poslednú časť tejto kapitoly, v ktorej si povieme o spôsobe prekladu
literároným.

1.4

Preklad literároným v umeleckom diele

V tejto podkapitole sa budeme venovať samotnému preneseniu literároným
do východiskového textu. Ako si povieme neskôr, je obzvlášť náročné prekladať
literáronymá a taktiež neexistujú jednotné pravidlá na ich preklad, preto si uvedieme
možnosti, ktoré nám pomôžu s ich prekladom. Budeme vychádzať najmä z diel
autorov, ktorí sa tejto problematike venovali. Sú to nižšie uvedení jazykovedci,
literárni vedci a translatológovia.
Ján Vilikovský identifikuje tri hlavné typy cudzích prvkov v prekladovom
materiáli: materiálne, kultúrne a jazykové špecifiká, pričom vlastné mená zaradzuje
medzi jazykové špecifikácie. (Vilikovský, 1984)

23

Anton Popovič diskutuje o troch prístupoch k prekladu v závislosti od toho, či
v cieľovom texte prevažujú cudzie alebo domáce prvky. Ak sa v prekladovom texte
uprednostňujú domáce prvky, hovoríme o naturalizácii. Exotizácia nastáva, keď
v cieľovom texte prevažujú cudzie prvky. Tretím typom je text, v ktorom sú cudzie a
domáce prvky vyvážené. Takýto prístup nazýva Popovič kreolizujúcim prekladom,
ktorý považuje za ideálny typ textu. Avšak v praxi prekladu je tento typ textu skôr
utópiou. (Popovič, 1975)
V práci s názvom Možné svety a ich možné preklady M. Djovčoš
a Z. Kraviarová (2010) diskutujú o problémoch spojených s prekladom fantastických
literárnych diel, pričom si uvedomujú, že prekladateľ umeleckej literatúry sa
pri preklade fantázie stretáva s mnohými problémami, ako sú autorské neologizmy,
vymyslené reálie, mená a miesta, ktoré nie sú súčasťou našej reality. Tieto prvky sa
vyskytujú na jazykovej aj kultúrnej úrovni. Autori definujú fiktívny svet, ktorý môže
byť buď priamo, alebo nepriamo odvodený od skutočnej reality. Pri nepriamej
závislosti sa prekladateľ musí vyrovnať s treťou (fiktívnou) kultúrou a používa
prekladateľské stratégie ako naturalizáciu, exotizáciu, kreolizáciu, výrazové zmeny a
posuny. Okrem toho musí prekladateľ zohľadniť zámer autora a čitateľský zážitok.
(M. Djovčoš a Z. Kraviarová, 2010)
Dagmar Knittlová tvrdí, že pri preklade vlastných mien má prekladateľ
k dispozícii rôzne metódy a postupy, najmä ak cieľový jazyk nemá ekvivalent
k daným slovám. Vlastné podstatné mená teda radíme k takzvanej bezekvivalentnej
lexike.

Taktiež

uviedla

prekladateľské

postupy

pri

prenášaní

propria

z východiskového do cieľového jazyka:
1.

transkripcia;

2.

kalk (doslovný preklad);

3.

substitúcia (nahradenie jedného jazykového prostriedku iným);

4.

transpozícia (nutné gramatické zmeny v dôsledku odlišného jazykového
systému);

5.

modulácia (zmena hľadiska);

6.

ekvivalencia;

7.

adaptácia (substitúcia situácie popísanej v origináli, inou adekvátnou
situáciou) (Knittlová, 2010).

Milan Majtán reflektuje význam prekladu vlastných mien a jeho úzke
prepojenie s rôznymi faktormi ovplyvňujúcimi tento proces. Kladie dôraz na osobný
24

prístup a schopnosti prekladateľa, ako aj jeho tvorivosť. Autor zdôrazňuje, že
prekladateľ by mal mať na zreteli funkciu vlastného mena v texte a na základe toho
by mal rozhodovať o konečnej forme preloženého ekvivalentu. Ďalej uvádza, že
prekladateľ má k dispozícii rôzne možnosti vo voľbe vhodného postupu:
prekladateľ môže použiť grafematický alebo fonematický prepis propria

1.

v cieľovom jazyku;
prekladateľ môže požiť morfologickú alebo slovotvornú adaptáciu

2.

propria;
prekladateľ môže použiť doslovný alebo voľný preklad propria (Majtán,

3.

1992).
Na základe vyššie uvedených postrehov môžeme skonštatovať, že preklad
literároným je náročný a komplexný proces, ktorý vyžaduje od prekladateľa nielen
lingvistické schopnosti, ale aj cit pre kontext a funkciu mena v diele. Výber
prekladateľskej stratégie je ovplyvnený mnohými faktormi vrátane kultúrnych a
jazykových rozdielov medzi východiskovým a cieľovým jazykom. Rozličné metódy
a postupy, ktoré sme predstavili, poskytujú prekladateľovi širokú paletu nástrojov
na dosiahnutie verného a funkčného prekladu literárnych vlastných mien.
Existuje viacero stratégií, ako prekladať antroponymá. Tejto problematike sa
na Slovensku venoval Ján Ferenčík, ktorý pri preklade umeleckého textu a vlastných
mien uvádza „zásadu prenášať cudzie mená a názvy v pôvodnom znení, resp.
v ustálenej

transkripcii

s výnimkou

funkčných

mien

a názvov,

prezývok

a pomenovaní.“ (Ferenčík, 1982, str.56) Avšak iné stratégie, ako prekladať mená
postáv neuvádza (spomína len transkripciu). Preto si ukážeme aj stratégie podľa
Fernandesa (2006):
1) Interpretácia
Táto metóda sa využíva, keď je dané meno transparentné alebo sémanticky
motivované. Autor teda využíva meno zakotvené v lexikóne východiskového jazyka.
Prekladateľ sa zameriava na preklad významu mena.
2) Kopírovanie
Prekladateľ jednoducho prenesie dané meno v jeho nezmenenej forme do cieľového
jazyka. Takto preložené meno sa však môže prechyľovať ak si to kontext alebo jazyk
vyžaduje. Fernandes tiež tvrdí, že tieto mená aj keď sú ortograficky totožné, môžu mať
rôznu fonetickú stránku vo východiskovom a cieľovom jazyku.
25

3) Transkripcia
Táto stratégia sa zameriava na prepis mena tak, aby bolo foneticky, gramaticky
alebo morfologicky kompatibilné s cieľovým jazykom. Zvukový tvar mena musí byť
zanechaný, alebo aspoň adekvátne podobný originálu. Docieľuje sa to zmenou,
odobratím alebo pridaním písmen aby sa zachovala čitateľnosť.
4) Substitúcia
Pozostáva z nahradenia mena východiskového jazyka formálne alebo sémanticky
nerelevantným menom (vzhľadom na originálne meno) cieľového jazyka. Obe mená sú
však relevantné v ich príslušnom jazyku.
5) Preformulovanie
Úlohou tejto stratégie je rekreácia mena z východiskového jazyka do cieľového so
zámerom reprodukovať jeho pôvodný efekt v cieľovej kultúre. Tieto mená sú fiktívne
a existujú len vo svete, do ktorého je dielo zasadené.
6) Vynechanie
Táto metóda je veľmi drastická v porovnaní s predošlými, no je akceptovateľná, ak
konkrétna postava nie je veľmi relevantná alebo k porozumeniu scény nie je dôležité
použiť jej meno. Môže to byť z dôvodu ak bola postava už zmienená, alebo ak sa autor
rozhodol použiť celé meno postavy, t.j. krstné meno aj priezvisko, a prekladateľ
pristúpil k tejto stratégii a vo východiskovom texte použil len jej krstné meno. Došlo
teda k vynechaniu priezviska, tzv. čiastočné vynechanie.
7) Doplnenie
Pri tejto stratégii dochádza k pridaniu dodatočnej informácie na objasnenie daného
mena, aby sa znížila nejednoznačnosť a cieľový text bol jednoduchší na porozumenie.
Doplnenie môže nastať ak má napríklad jedna postava viac mien, ktorými je
oslovovaná.
8) Transpozícia
Tu nastáva zámena jedného vetného člena za druhý tak, aby nedošlo k zmene
významu pôvodného textu. Dôvodom je zrozumiteľnosť a rozdielne gramatické stránky
východiskovej a cieľovej kultúry a jazyka.
9) Fonologická náhrada

26

Pri tejto stratégii dochádza k reprodukovaní fonologickej ekvivalencie. Pôvodné
meno je nahradené takým, aby sa docielil podobný zvukový aspekt originálu. Na rozdiel
od transkripcie, úlohou takejto náhrady nie je docieliť rovnaký zvukový aspekt ako má
originál, ale zmeniť meno tak, aby malo rovnaký zvukový efekt ako má východiskový
text.
10) Zaužívaný názov
Ak ide o meno, ktorého preklad je bežne akceptovaný, prekladateľ využije tento
variant. Tieto mená sú napríklad historické, literárne alebo geografické. (Fernandes,
2006)
Po komplexnej teórii, ktorá sa týkala predstavenia onomastiky ako vednej
disciplíny, zadefinovania jej predmetu skúmania, čiže vlastného mena, jeho
rozdelenia, sme sa plynule presunuli na literárnu onomastiku. Venovali sme sa jej
podstate a predmetu jej skúmania – literáronymám, ktoré sme si následne taktiež
rozdelili. V neposlednom rade sme uviedli problematiku prekladu týchto literároným
a možnosti ich transferu do cieľového jazyka. Ako sme už spomenuli, je potrebné
poznať motiváciu autora pomenúvať isté postavy, čiže porozumieť jeho systému.
Ten je úzko spojený aj so samotným dielom, preto si v tretej kapitole predstavíme
autora, dielo a prekladateľky. Predtým je potrebné stanoviť postup pri analýze
vlastných podstatných mien a určiť, podľa čoho ich budeme analyzovať. Toto si
povieme v nasledujúcej kapitole o metodike výskumu.

27

2.

METODIKA VÝSKUMU

Prvotná fáza praktickej činnosti spočívala v zhromažďovaní informácií o autorovi
C. J. Sansomovi a o jeho historicko-detektívnom románe Temný oheň. Spoznávanie
diela prebiehalo v rámci voľno časového čítania, počas ktorého sme zistili, že sága
obsahuje veľa materiálu (vlastných podstatných mien) vhodného na prekladovú
analýzu. Na základe týchto zistení sme pokračovali v zhromažďovaní všetkých
dostupných slovenských prekladov a originálnych textov ságy.
Po zaobstaraní týchto aj ostatných románov sme pristúpili k selektívnemu
čítaniu, zameranému na výber proprií, z ktorých sme zostavili rozsiahly korpus
pozostávajúci z antroponým, zooným, toponým a chrématoným, ktoré sme následne
rozdelili do menších celkov.
V ďalšej fáze sme analyzovali vybrané vlastné mená v uvedených kategóriách.
Používali sme analyticko-komparatívnu metódu, porovnávajúc východiskový a cieľový
variant vlastného mena. Výsledkom analýzy každej jednotky je deskripcia
prekladateľského postupu, pričom sme sa zamerali na tendencie v preklade na osi
exotizácia – naturalizácia, doslovný preklad a transkribované riešenia. Analyzovali sme
aj ďalšie prekladateľské postupy ako explikácia, adaptácia, omisia, generalizácia
a adícia.
Naprieč výskumnou časťou sme sa snažili prepojiť teoretické a praktické
východiská. V záverečnej časti každej analyzovanej kategórie (antroponymá, zoonymá,
toponymá, chrématonymá) prinášame zovšeobecnené závery, sumarizujúce dominujúce
prekladateľské postupy.
Nakoniec sme priblížili aj negatívne posuny v knihe a navrhli riešenia, ako by sa
dali jednotlivé chyby opraviť.

28

3.

PREDSTAVENIE AUTORA, PREKLADATELIEK A KNIHY

V tejto časti diplomovej práce predstavíme autora C. J. Sansoma, prekladateľky knihy
Temný oheň a na koniec si priblížime samotné dielo, pričom bezprostrednejšie nazrieme
do jeho deja.

3.1

Spisovateľ C. J. Sansom (1952 – 2024)

Christopher John Sansom bol britský spisovateľ, ktorý sa narodil v roku 1952
v škótskom Edinburgu. Preslávil sa ako autor historických detektívnych románov,
najmä sériou o Matthewovi Shardlakovi. Napísal aj špionážny román Zima
v Madride a román z alternatívnej histórie Dominion. Získal množstvo knižných
ocenení vrátane Historickej dýky Ellis Petersovej v roku 2005, 2013 získal cenu
Sidewise za alternatívnu históriu a v roku 2022 získal Diamantovú dýku, ktorú
dostávajú najlepší autori detektívnych románov za ich celoživotnú činnosť.
Navštevoval Univerzitu Georga Watsona, ale školu opustil bez kvalifikácie. Už
vtedy začal písať, a to o šikanovaní, ktorému tam bol vystavený. Následne sa
vzdelával na Birminghamskej univerzite, kde získal bakalársky titul a potom doktorát
z histórie. Vystriedal rôzne zamestnania, kým sa rozhodol rekvalifikovať
na právnika. Pôsobil v Sussexe ako právnik pre znevýhodnených, no právnickú
profesiu opustil a stal sa spisovateľom na plný úväzok.
Medzi jeho najznámejšie diela patria knihy zo série o detektívovi Shardlakovi,
ktorý je ústrednou postavou pri riešení rôznych zločinov a tajomstiev v tudorovskom
Anglicku. Najpopulárnejšie knihy z tejto série sú Zánik (Dissolution), Temný oheň
(Dark Fire), Panovník (Sovereign) a ďalšie.1
Diela C. J. Sansoma sa vyznačujú detailným a presným historickým
výskumom, ktorý umožňuje jeho knihám oživiť dobové prostredie. Jeho romány si
ľudia veľmi obľúbili najmä vďaka jeho schopnosti kombinovať dobre formované
postavy s napínavou zápletkou a bohatým historickým pozadím.
Zomrel nedávno, 17. apríla 2024, v hospici v Brightone na chorobu krvi zvanú
mnohopočetný myelón.

Preložené z anglického originálu, dostupné na: <https://www.theguardian.com/culture/2010/nov/15/cjsansom-interview>.
1

29

3.2

Prekladateľky knihy Temný oheň

Prvú časť ságy s názvom Zánik prekladal PhDr. Martin Kubuš, PhD. Na druhej
knihe, ktorej je venovaná táto diplomová práca, pracovali dve prekladateľky.
Začiatok knihy do slovenského jazyka previedla Zuzana Trstenská, ktorá sa však
pre iné pracovné povinnosti a časovej tiesni rozhodla spoluprácu s vydavateľstvom
AKTUELL ukončiť. Preklad knihy dokončila Veronika Kašáková pod vedením
M. Kubuša, pretože to bol jej prekladateľský debut. Tretiu časť ságy taktiež preložila
Veronika Kašáková.

Zuzana Trstenská
Vyštudovala slovenský jazyk a literatúru na Filozofickej fakulte Univerzity
Komenského v Bratislave a odvtedy pracuje so slovenčinou na každodennej
báze. V minulosti pôsobila ako učiteľka slovenčiny a angličtiny. S prekladom
sa prvýkrát stretla ako redaktorka vo vydavateľstve, kde dostala svoju prvú
príležitosť preložiť román. Aktuálne sa venuje prekladateľstvu anglickej
beletrie. Zuzana Trstenská sa špecializuje predovšetkým na preklady
beletristických diel a jej práca zahŕňa preklady románov, poviedok a ďalších
literárnych žánrov z anglického jazyka do slovenčiny.
Preložila knihy ako Bezhviezdne more, Krásy a zvieratá, Tieň v pahrebe,
Sila v nás a ďalšie.2
Veronika Kašáková
Vyštudovala filológiu na Univerzite Mateja Bela v Banskej Bystrici
so zameraním na anglický a španielsky jazyk. Od detstva ju fascinovali knihy a
príbehy rôzneho žánru, a aj preto sa vydala smerom umeleckého prekladu.
Zatiaľ mala príležitosť pracovať s vydavateľstvami Aktuell a Artforum.
Doteraz preložila knihy ako Temný oheň a Muž, ktorý predával vzduch
v svätej Zemi.

2

Dostupné na: <https://kogneo.org/lectors/zuzana-trstenska/>.

30

3.3

Román Temný oheň

Pre lepšie pochopenie druhej časti ságy je nevyhnutné, aby sme si priblížili jej prvú
časť s názvom Zánik. Píše sa rok 1537 a krajina je rozdelená medzi tých, ktorí
zostávajú verní katolíckej cirkvi, a tých, ktorí zachovávajú vernosť kráľovi a jeho
novozaloženej národnej cirkvi.
Keďv kláštore na južnom pobreží Anglicka dôjde k brutálnej vražde
kráľovského komisára, obávaný Thomas Cromwell, generálny vikár kráľa Henricha
VIII., poveruje vyšetrovaním Matthewa Shardlaka, človeka rovnako zanieteného
v otázkach cirkevnej reformy. Shardlake pôsobí ako právnik v Londýne a jeho
konexie ho zaviedli až ku Cromwellovi, ktorý mu natoľko verí, že ho posiela vyšetriť
vraždu tak závažnú, že verejnosť o nej ešte nemá ani tušenia.
Tu sa Matthew s jeho mladým spoločníkom stretávajú s rôznymi zápletkami
sexuálnych deliktov, sprenevery finančných prostriedkov i velezrady, a keď odhalia
ďalšie dve vraždy, musia vraha zastaviť čo najskôr. Na konci knihy ho jeho mladý
spoločník Mark Poer opúšťa so ženou, ktorú si našiel v kláštore a Shardlake sa sám
vracia do Londýna, kde plánoval pokračovať vo svojej právnickej práci.
V úvode druhej knihy za naším hlavným hrdinom príde istý Joseph Wentworth
a prosí ho, aby zastupoval jeho neter, údajnú vrahyňu z Wallbrooku, ktorá vraj
zavraždila svojho nevlastného brata. Tá však nechce vypovedať, čo znamená istú
smrť. Tu však Shardlakovi opäť skríži cestu Cromwell, ktorý nášmu právnikovi
pomôže a odročí prípad o dva týždne. Avšak nebude to zadarmo, generálny vikár od
neho chce, aby našiel stratené zásoby temného ohňa, ktorý o dva týždne musí ukázať
kráľovi, aby odčinil jeho nemilosť, pretože mu sprostredkoval katastrofálne
manželstvo s Annou Klévskou.
Na pomoc mu priradí mladého a statočného Jacka Baraka. Dvojica však
vzápätí zisťuje, že to nie je také jednoduché, ako si spočiatku mysleli. Bratia
Gristwoodovci, ktorí temný oheň objavili a ukázali ho Thomasovi Cromwellovi, boli
zavraždení a oheň bol použitý na spálenie ich domu, kde sa nachádzali všetky
dokumenty a recept na jeho výrobu. Neskôr antagonisti Toky a Wright, ktorí
pracovali pre vojvodu z Norfolku, najväčšieho nepriateľa generálneho vikára
Cromwella, začali zabíjať všetkých, ktorí mali s temným ohňom niečo spoločné
a ktorých chcel Shardlake vypočuť a mohli byť pre neho nápomocnou stopou.

31

V knihe spoznávame veľa podozrivých postáv a len čo sa dostanú do kontaktu
s temným ohňom, ocitajú sa v nebezpečenstve. Rovnako aj naši protagonisti párkrát
ušli hrobárovi z lopaty. Čas sa však kráti a Shardlake stále nechápe, kto za tým
všetkým môže stáť a ako je možné, že nepriatelia sú vždy o krok vpred. Aby toho
nebolo málo, za ten istý čas musí náš právnik vyriešiť aj záhadu vrahyne
z Wallbrooku, Elizabeth Wentworthovej, pretože verí v jej nevinu a je si istý, že je za
tým niečo viac.
V závere sa dozvedáme, že oheň mal celý čas v moci vojvoda z Norfolku,
ktorý ho použil na zvrhnutie režimu a zosadenie Cromwella. Jedinou dobrou správou
je, že Elizabeth je nevinná a prsty vo vražde jej nevlastného brata mala jeho
biologická rodina.

32

4.

ANALÝZA

PREKLADU

VLASTNÝCH

PODSTATNÝCH

MIEN
Táto kapitola je venovaná bionymám a abionymám. Ako ďalej spomenieme, v knihe sú
bionymá použité v menšom počte a nenájdeme tu dostatočné množstvo postáv a mien,
ktoré by postačovali na analýzu tejto práce. Práve preto najväčšiu časť našej diplomovej
práce budú predstavovať abionymá, v ktorých budeme podrobne analyzovať
prekladateľské riešenia a postupy pri preklade ulíc, budov, štvrtí, mostov, prístavov a
hostincov. Začneme bionymami a súvisle sa presunieme k abionymám.

4.1. Bionymá

4.1.1

Antroponymá

V tejto časti sme v skupine antroponým vyčlenili nasledovné kategórie: preklad
mien rodov, preklad krstných mien postáv a preklad priezvisk.
V knihe Temný oheň sa poväčšine nachádzajú mená vymyslených postáv,
avšak nájdeme tu aj skutočné historické postavy, ktoré prispeli k budovaniu
Anglicka, ako ho teraz poznáme. Ide teda o kombináciu transpozičných
a transferenčných literaroným, ktoré vyčlenil P. Odaloš. Transpozičné
literaronymá sú vymyslené autorom a transferenčné literaronymá sú vlastné
mená existujúcich proprií v literárnom diele. (Odaloš, 2012) Čo sa týka
krstných mien, je ich v texte menej. Postavy sa oslovovali priezviskami a
taktiež v knihe nenájdeme ani veľa zvierat. Preto sa prevažne zameriame
na priezviská, a to najmä na ženské priezviská.

4.1.1.1

Preklad mien rodov

V prvej podkapitole začneme analyzovať preklad rodov postáv.
Uvedieme všetky rody, ktoré sa v knihe vyskytujú a pokúsime sa
zanalyzovať všetky prekladateľské postupy a riešenia, ktoré boli pri ich
preklade do slovenského jazyka použité. Tu je ich zoznam:
Wentworth

Wenthworthovci

33

Vaughan

Vaughanovci

Lancaster

Lancasterovci

York

Yorkovci

Gristwood Gristwoodovci
K rodom, ktoré nájdeme v knihe a naozaj existovali, patria
Tudorovci, Lancasterovci a Yorkovci a nachádzajú sa tu aj rody
vymyslené

našim

autorom:

Gristwoodovci,

Wentworthovci

a Vaughanovci. Tu zmena v preklade nenastáva, ako pri menách reálnych
historických osobností, čomu sa budeme venovať v nasledujúcej kapitole.
Pri preklade uvedených osobných mien rodov sme si všimli
stratégiu, ktorá je typická pre tvorbu slov v slovenskom jazyku.
Prekladateľky sa rozhodli pridať k pôvodnému menu kolektívnu príponu
„-ovci“, čím do textu vniesli prvky naturalizácie. Tento tvorivý postup
s príponou „-ovci“ sa pravidelne opakuje či už pri rodoch existujúcich,
ale aj vymyslených, ktoré sa v knihe vyskytujú.

4.1.1.2

Preklad krstných mien postáv

Táto časť diplomovej práce sa zaoberá analýzou rôznych postupov, ktoré
prekladateľky použili pri preklade krstných mien postáv. Pracujeme
s dvoma termínmi – exotizácia a naturalizácia, pričom sledujeme, či
v cieľovom texte dominujú exotizačné alebo naturalizačné tendencie.
Exotizácia sa vyskytuje, keď cudzie prvky prevládajú v preklade
pre silnejší vplyv vonkajšieho prostredia, zatiaľ čo naturalizácia je
situácia, keď dominujú domáce prvky v dôsledku silnejšej aktivity
vnútorného prostredia. Teda v preklade prevládajú domáce prvky
nad cudzími. Na opačnej strane stojí na osi my – oni naturalizácia, ktorá
predstavuje situáciu, keď je aktivita vnútorného prostredia silnejšia ako
aktivita vonkajšieho prostredia. Z toho vyplýva, že v texte prekladu
prevládajú prvky domáce nad prvkami cudzími. (Popovič, 1971) Taktiež
budeme pracovať aj so stratégiami, ktoré nám poskytol Fernandes
(2006).
Je dôležité poznamenať, že prekladateľky knihy sa krstné mená
rozhodli neprekladať. Niektoré mená ako Sabine, Alice, David, Joseph
34

alebo Mary by sa preložiť, samozrejme, dali, avšak neskôr by došlo
k nekonzistentnosti v preklade, pretože niektoré mená sa jednoducho
preložiť

nedajú a neexistuje slovenský ekvivalent týchto mien.

Prekladateľky sa správne rozhodli mená ponechať v origináli a použiť ich
transkripciu do slovenského jazyka v súlade s kánonom a zásadami
Slovenskej prekladateľskej školy, ktorej princípom sa podrobnejšie
venuje Ján Ferenčík v knihe Kontexty prekladu z roku 1982. Podľa tejto
školy je „zásadou uvádzať cudzie miestne a osobné názvy v pôvodnom
znení alebo ich prepisovať podľa ustálenej transkripcie. Výnimku
pripúšťať

len

pri

významovonosných

názvoch

alebo

funkčných

prezývkach“ (Ferenčík, 1982, s.56). Podľa Fernandesa v tomto prípade
ide o stratégiu kopírovať vlastné mená do cieľového jazyka. (Fernandes,
2006)
Transkripcia

je

v tomto

prípade

transfer

vlastného

mena

z východiskového jazyka do cieľového jazyka, pričom pri preklade
nenastáva zmena, ktorá by formu vlastného mena v cieľovom jazyku
akokoľvek ovplyvnila: Matthew Shardlake, Elizabeth, Joseph, Edwin
Wentworthovci, Stephen Bealknap, Michael Gristwood, Guy Malton,
Gabriel Marchamount, Godrey Wheelwright. V uvedenej skupine si
môžeme všimnúť cudzosť mien, ktorá sa v preklade reflektuje, v tomto
prípade ide o prvky exotizácie v preklade. Jedným z dôvodov môže byť
podľa Vilikovského fakt, že na zachovanie cudzojazyčnej podoby mien
silno vplýva aj záujem o zachovanie autentickosti lokalizácie diela
a postavy; v tomto prípade ide o mužské rodné mená (Vilikovský, 1984).
Ďalším prvkom exotizácie v preklade rodných mien je prenášanie
koncovej samohlásky -e do slovenského jazyka. Takéto zakončenie je
pre náš rodný jazyk netypické najmä vďaka tomu, že vo výslovnosti toto
e absentuje. Takéto mužské mená sa v knihe nevyskytujú. Avšak
ženských rodných mien tu nájdeme viacero, sú to mená ako napríklad:
Alice, Sabine, Betsabe (tomuto menu sa budeme ešte venovať neskôr).
V tomto prípade sa nám vynárajú dve možnosti prenesenia týchto mien
do cieľového jazyka. Jednou zo stratégií je exotizácia a presná
transkripcia alebo kopírovanie do slovenského jazyka, tú vidíme použitú
v tomto prípade. Druhou stratégiou je naturalizácia alebo transpozícia (tu
35

by sa však nemenil vetný člen v mene ako tvrdí Fernandes ale len jedna
graféma), a to zmenenie koncovej samohlásky e na a. Čiže mená by sa
zmenili na Alica, Sabina, Betsaba. Tieto zmeny nám cieľový text veľmi
neovplyvňujú, avšak môžu pomôcť prekladateľovi a čitateľovi z hľadiska
lepšej výslovnosti a skloňovateľnosti.
Jediné meno, ktoré v knihe nájdeme zmenené, je Betsabe.
Vo východiskovom texte je toto meno uvedené ako Batsheba. Spomínali
sme už zásady slovenskej prekladateľskej školy, kde sa píše, že vlastné
mená sa do cieľového jazyka neprekladajú. Tu je však rozdiel v tom, že
toto meno je idióm z biblie a slovenský ekvivalent pre túto biblickú
postavu je Betsabe alebo Batšeba.3 Ak by použila poslovenčené meno
Batšeba, kontextovo by to do knihy nezapadlo, pretože sa tu nachádzajú
len anglické mená. Ďalšou výhodou prekladu tohto idiómu je, že sa
Betsabe neskloňuje, čo nám uľahčuje jeho ďalšie používanie.
Ďalšou skupinou mien sú mená ľudí, ktorí reálne existovali a vystupujú v
knihe. Podľa Fernandesa sú to zaužívané názvy, v tomto prípade mená.
Ak ide o meno, ktorého preklad je bežne akceptovaný, prekladateľ
využije tento variant. Tieto mená sú napríklad historické, literárne alebo
geografické. (Fernandes, 2006). Sú to mená ako: Anne of Cleves, Edward
III, Catherine Howard, Nan Bullen. Tieto mená známych osobností,
šľachty, kráľov a kráľovien nájdeme aj v slovenských prameňoch a boli
už

do slovenčiny

preložené.

Prekladateľky

sa

rozhodli

použiť

naturalizáciu a preložiť ich do slovenského jazyka, čo, samozrejme,
považujeme za dobrú a jedinú prípustnú stratégiu. V tomto prípade by
transkripcia nefungovala a určite by nebola správna. Ich preklad znie:
Anna Klévska, Eduard III., Katarína Howardová, Anna Boleynová.
Jediným špecifickým menom v tejto skupine je Nan Bullen, pretože
to nebolo pravé meno Henrichovej druhej manželky, aj keď sa mu veľmi
podobalo. Bullen bolo priezvisko, ktoré používala Annina rodina. Jej
meno

sa

„pofrancúzštilo“

na

Boleyn

v

dôsledku

jej

pobytu

na francúzskom dvore. Francúzi považujú meno Bullen za dosť zložité
a zmena na Boleyn im pravdepodobne pomohla. A keď sa vrátila, tento
3

Dostupné na: <https://biblia.sk/citanie/ssv/2sam/11>.

36

pravopis si ponechala, pravdepodobne preto, že to znelo vznešenejšie a
očarujúcejšie ako Bullen.
Čo sa týka Nan, to bolo bežné domáce meno pre Anne. Takže tým,
že sa o nej hovorilo ako o „Nan Bullen“, a nie ako o „Anne Boleyn“, ju
ľudia slovne urážali, čím vlastne hovorili: „Je len jedna z nás, nič
výnimočné!“ 4

4.1.1.3

Preklad priezvisk

Prekladateľky sa rovnako ako pri krstných menách rozhodli
priezviská

postáv

neprekladať, používali

čisto

transkripciu

a pri

skloňovaní používali derivačné prípony. Považujeme to za správnu
stratégiu, pretože v texte sa nenachádza ani jedno meno alebo priezvisko,
ktorého preklad by bol možný alebo v slovenčine funkčný.
Špecifickou skupinou priezvisk v knihe sú priezviská so zdvojeným
ll, čo považujeme za exotizačný prvok, ktorý je pre slovenský jazyk
atypický. Sú to priezviská ako: Hollyes, Skelly, Cromwell. Tieto grafémy
nie sú súčasťou pravopisu slovenského jazyka, čo spôsobuje, že text
pôsobí voči čitateľovi exoticky. Úpravy súvisiace s odstránením
zdvojených hlások môžu mať praktický význam, pretože pravopis sa tým
zjednodušuje, avšak je to nesystémové a odporuje to zásadám Slovenskej
prekladateľskej školy. Tie tvrdia, že cudzie miestne a osobné názvy sa
majú ponechať v pôvodnom znení alebo prepísať ustálenou transkripciou.
Špecifické priezvisko je Bullen, kde si môžeme všimnúť, že v tejto
forme sa tam nachádza zdvojené l. Pri „pofrancúzštenej“ podobe tohto
priezviska Boleyn ho tam však už nenájdeme. Rovnako v preklade sa
nachádza iba jedno l: Boleynová.
Ako sme už predtým uviedli, antroponymá označujúce ženské
priezviská sa pri preklade považujú za špecifické. Pri preklade
z východiskového do cieľového jazyka ženských postáv prekladateľky
použili rovnakú stratégiu ako pri prenesení mien rodov. Podľa tejto
stratégie M. Majtána (1992) prekladateľ môže použiť morfologickú alebo
Preložené z anglického originálu, dostupné na: <https://www.thevintagenews.com/2021/09/02/sixmysteries-about-anne-boleyn-or-should-that-be-nan-bullen/>.
4

37

slovotvornú adaptáciu propria a prispôsobiť sa tak jazykovému systému
cieľového jazyka. Najprv však začali prvou stratégiou D. Knittlovej
(2010) a tou je transkripcia, t.j. úplný grafematický alebo fonematický
prepis do cieľového jazyka. Potom sa však museli prispôsobiť
slovenskému jazyku a prechyľovať, čiže použili koncovku „-ová“.
Ladislav Dvonč sa k prechyľovaniu vyjadruje: „Používanie cudzích
mužských priezvisk ako ženských sa v slovenčine na pozadí všeobecne sa
uplatňujúceho prechyľovania javí ako neprirodzené, odporujúce duchu a
zákonitostiam nášho jazyka“ (Dvonč, 1996, s. 172). Podobný názor má aj
Ladislav Bartko, podľa ktorého sme v dnešnej dobe obeťami prudkého
návalu módy neprechyľovať priezviská cudzích ženských autoriek.
Vcelku ide podľa autora o akceptáciu mylného názoru, že prechyľovacou
príponou dochádza k zmene podoby priezviska (Bartko, 2000).
Zástancom prechyľovania je aj Martin Ološtiak: „V umeleckom štýle hrá
dominantnú úlohu estetický činiteľ, ktorému sa podriaďuje aj
prechyľovanie. Prekladateľ pritom primárne sleduje aspekt funkčnej
ekvivalencie originálu a prekladu. Mená ženských postáv sa väčšinou
uvádzajú v prechýlených podobách.“ (Ološtiak, 2001, s. 304)
V preklade sa používa prípona, ktorá evokuje domáce prvky, keďže
v slovenskom

kultúrnom

kontexte

je

bežné

pridávať

ženským

priezviskám príponu „-ová“. Text obsahuje zástupcov ženských
osobných mien so zdôraznením formálnej stránky priezviska: Joan
Woodová, Elizabeth Wentworthová, Betsabe Greenová, Katarína
Howardová, Honor Bryanstonová. Zistili sme, že táto prípona je
systematicky používaná v knihe pri ženských priezviskách a zachováva
princíp konzistencie prekladu, pričom rešpektuje konvencie prijímajúcej
kultúry.

4.1.2

Preklad zooným

Zoonymá predstavujú vlastné mená zvierat, ktoré sa v našej knihe veľmi
neobjavovali. Jediné zvieratá, ktoré sme mohli v knihe pozorovať častejšie,
boli kone Shardlaka a Baraka. Objavilo sa tu aj meno medveďa, ktorý
„vystupoval“ na medvedích zápasoch. Prezývali ho veľký Magnus. Prvý kôň
38

hlavnej postavy mal meno Chancery (ten, bohužiaľ, ku koncu knihy zahynul)
a druhý kôň sa volal Genesis. Taktiež sa tu spomína aj Barakova kobyla Sukey.
Tu sa prekladateľky rozhodli pre exotizačnú stratégiu a ponechali mená
koní v origináli, čo je správna stratégia, pretože Shardlake svojho koňa
pomenoval podľa ulice, na ktorej býval –Chancery Lane. Ekvivalent tejto ulice
v slovenčine neexistuje, čiže, samozrejme, je správne toto meno neprekladať.
Čo sa týka druhého koňa Genesisa, tu nepoznáme motiváciu, podľa ktorej bol
tento

kôň

pomenovaný

a

prekladateľky

dobre

dodržali

stratégiu

exotizáciea meno ponechali. Môžeme sa domnievať, že kôň je pomenovaný
podľa prvej knihy Starého zákona – Genezis (po anglicky Genesis), čo
znamená začiatok, pôvod. V kontexte Shardlake tohto koňa dostal hneď po
smrti Chanceryho od Lorda Cromwella. Keď zoberieme do úvahy, že ho dostal
ku koncu knihy, kde sa neskôr dozvedáme, že Cromwell bol zvrhnutý a k moci
sa dostali pápeženci, môže mať toto meno význam nejakého nového začiatku,
novej zrady a nového prípadu, ktorému sa bude Shardlake v ďalšej knihe
venovať. Toto sú však len naše domnienky, v knihe to nezaznelo a nie je to ani
nijakým spôsobom potvrdené. Čo sa týka medveďa s menom Magnus,
nepoznáme ani motiváciu za jeho menom a taktiež pre toto meno neexistuje
slovenský ekvivalent a transkripcia je pri ňom namieste. Tu je veľmi
pravdepodobné, že meno je prevzaté z latinského jazyka, kde Magnus znamená
veľký, vznešený – čo sú kritériá, ktoré medveď spĺňal, pretože bol najväčší zo
všetkých a bol hlavným bodom programu. Túto teóriu nám indikuje len kontext
v knihe. Pri všetkých troch menách prekladateľky použili transkripciu
z východiskového jazyka a pri ich skloňovaní používali derivačné prípony ako
pri priezviskách postáv. Derivačné prípony boli použité podľa štvrtej stratégie
D. Knittlovej (2010) a tou je transpozícia, kde je nutné použiť gramatické
zmeny v dôsledku odlišného gramatického systému.
V tejto kapitole sme si priblížili a rozanalyzovali všetky bionymá, ich
pôvod, preklad a stratégie použité pri ich prenose do cieľového jazyka. Ako
sme už spomínali, abioným je v texte oveľa viac, a preto sa priblížime
k hlavnej časti našej diplomovej práce. V nasledujúcej časti budeme
postupovať rovnako, ako v tejto a priblížime si všetky neživé vlastné podstatné
mená.

39

4.2

Abionymá

4.2.1

Toponymá

Pod toponymá, ako sme uviedli v prvej kapitole v kategorizácii proprií podľa
Blichu (1986), zaraďujeme širokú škálu vlastných mien, ako sú napríklad
choronymá, ojkonymá, anojkonymá, hydronymá, oronymá, pozemkové mená a
hodonymá. Všetky abionymá sú reálne objekty, ktoré sa v Londýne nachádzajú
alebo nachádzali, čo znamená, že podľa P. Odaloša ide o transferenčné
literaronymá (Odaloš, 2012). V knihe Temný oheň sa však niektoré z týchto
druhov vlastných mien nenachádzajú. Budeme analyzovať hlavne preklad
ojkoným, čo zahŕňa vlastné mená mestských štvrtí, mostov, prístavísk
a schodísk, ktoré z nich vedú. Ďalej sa budeme venovať prekladu oroným,
medzi ktoré zaradíme nádvoria, dvory a parky. Neskôr prejdeme na hodonymá,
kde rozoberieme názvy ulíc.
Budeme využívať analyticko-komparatívnu metódu, ktorá zahŕňa
porovnanie východiskového a cieľového ekvivalentu, ako aj ich hĺbkovú
štruktúru a sémantiku. Pri hodnotení adekvátnosti prekladu zoberieme
do úvahy aj rovnováhu medzi domácimi a cudzími prvkami.

4.2.1.1

Choronymá

Dej knihy sa odohráva v historickom Londýne, presnejšie v jeho centre,
kde nájdeme aj všetky naše analyzované abionymá. Iné väčšie územné
celky, ktorých analýza by bola potrebná a dôležitá, v knihe nenájdeme,
pretože slovenské ekvivalenty pre tieto územné celky sú rovnaké ako
v anglickom jazyku. Centrum diania nášho románu a taktiež centrum
Londýna sa v anglickom jazyku nazýva City of London. V slovenskom
preklade ekvivalentom pre toto choronymum je centrum Londýna alebo
v knihe nájdeme úplnú generalizáciu, čisto len ako mesto Londýn.

40

4.2.1.2

Ojkonymá

Medzi ojkonymá zaraďujeme osadné alebo miestne názvy. V našom
prípade sú to mestské štvrte, parky, dvory a nádvoria, mosty, prístaviská
a schodiská.
Čo sa týka mestských štvrtí, pri každej je podľa nás dôležité použiť
explikáciu. V knihe nájdeme štvrte ako Shoreditch, Billingsgate
alebo Charing

Cross.

transkripciu

z originálu,

Prekladateľky
čo

v každom

jednoznačne

prípade

môžeme

použili

považovať

za exotizačné smerovanie prekladu. Taktiež pokiaľ sú tieto miesta
v knihe spomenuté po prvýkrát, považujeme za efektívne explikovať, že
ide o mestské štvrte. Napríklad: „Plavili sme sa po Temži popri štvrti
Billingsgate.“
V knihe veľa zmienok o londýnskych mostoch nenájdeme, aj
napriek tomu, že sa ich v meste nachádza veľa. Spomínajú sa len dva:

1.

Fleet Bridge

Na osi naturalizácie a exotizácie sa prekladateľka priklonila
k exotizácii a ponechala názov v origináli. V slovenskom jazyku
pre

takýto

most

ekvivalent

neexistuje.

Považujeme

však

za potrebné uviesť, že ide o most, pretože nie všetci čitatelia vedia
po anglicky a dokážu si slovo bridge preložiť ako most.

2.

London Bridge

Londýnsky most. Prvýkrát sa stretávame s prekladom vlastného
podstatného mena a naturalizáciou. Ekvivalent Londýnsky most
nájdeme aj v Slovenských národných korpusoch a teda je správne
toto vlastné meno preložiť. Pre konzistentnosť prekladu by sme
teda odporúčali preložiť aj prvý spomínaný most ako Fleetsky
most.
Nádvoria, dvory a parky tvoria druhú najväčšiu časť ojkoným
v našej diplomovej práci. Tu môžeme taktiež pozorovať rovnakú
stratégiu ako pri preklade mestských štvrtí a tou je transkripcia
do východiskového jazyka a exotizácia.

41

3.

Westminister stairs

Tu sa prekladateľka rozhodla preložiť názov použitím prívlastku,
čo je dobrá stratégia a myslíme si, že mohla byť v texte viackrát.
Taktiež predtým v texte je napísané, že Shardlake s Barakom idú
do Westministru. Bolo by efektívne uviesť, že Westminister je
londýnska štvrť, kde sa nachádza parlament. Prvýkrát sa s touto
stratégiou naturalizácie stretávame pri preklade London Bridge.

4.

Three Cranes Stairs

Druhá prekladateľka sa rozhodla taktiež pre naturalizáciu
a ojkonymum preložila ako Schody v Prístavisku troch žeriavov.
V druhej časti prekladu nájdeme preložených viacero prístavov
a hostincov, samozrejme, pokiaľ to názov dovoľuje. Tu môžeme
prístav preložiť jednoducho. Otázkou však zostáva, či je to
potrebné a správne. Nájdeme tu aj explikáciu, že ide o prístavisko.
Zatiaľ to však nebolo nikde uvedené. Z kontextu vyplýva, že ide
o miesto, kde Shardlake ukotvil loďku a vydal sa na ulicu
Lothbury. Tu však môžeme pozorovať problém pri takomto
preklade, pretože ďalej v knihe sa nachádza aj názov ulice, podľa
ktorej bolo prístavisko pomenované, pretože sa na nej nachádza
mnoho žeriavov. Tomu sa však budeme venovať neskôr.
Čo sa týka schodísk, ktoré vedú z prístavísk, oba názvy sú
v texte preložené. Aj keď sme predtým niektoré propriá
neodporúčali prekladať, tu to znie funkčne a nenarúša to
čitateľnosť textu. Problém však nastáva pri preklade názvov ulíc
a štvrtí, podľa ktorých boli prístaviská a schody pomenované.
Pretože ako ďalej spomenieme, Prístavisko Three Cranes je
pomenované podľa ulice Three Cranes Lane, ktorej názov však už
preložený nebol. Preto by sme odporúčali zvoliť jednu stratégiu
pri preklade miest, ktoré sú pomenované podľa iných objektov
a územných celkov v knihe.

42

5.

Queenhithe

Mestská štvrť, ale aj prístavisko. Tu je použitá transkripcia a
prvýkrát sa s týmto ojkonymom v knihe stretávame v kontexte, že
Joseph býva v hostinci pri Queenhithe. Tu je potrebné uviesť, či ide
o prístavisko alebo mestskú štvrť. Keďže sa tu nachádza prepozícia
pri, domnievame sa, že ide o prístavisko, kde sa hostinec nachádza.
Na strane šesťdesiatštyri sa Queenhithe objavuje znovu a tu je už aj
explikácia, že je to štvrť, samozrejme v inom kontexte a použitá je
tu správne.

6.

Vintry Wharf

Preložené ako prístavisko vo Vintry. Tu si môžeme všimnúť rozdiel
v preklade prístavísk a aj celkovo viacerých proprií prvej
prekladateľky

a druhej.

Prvá

prekladateľka

sa

prikláňala

k exotizácii, čo si môžeme všimnúť a povieme si pri analýze
prístaviska Salt Wharf. Druhá prekladateľka mala tendenciu názvy
naturalizovať a viac explikovať väčšinu proprií. S týmto prekladom
si poradila určite lepšie: „Cez malé okno som videl prístavisko
vo Vintry plné skladísk.“ (Sansom, 2022, s. 292)

7.

Salt Wharf

V prvej časti knihy je toto prístavisko neprekladané a je použitá iba
transkripcia z východiskového jazyka. V druhej časti sa druhá
prekladateľka rozhodla toto miesto doslovne preložiť ako Soľné
prístavisko. Tu však dochádza k nekonzistentnosti prekladu.

4.2.1.3

Oronymá

K oronymám podľa Blichu patria názvy nesídelných objektov, hôr,
pohorí, kopcov, skál, jaskýň, nížin, rovín, úbočí a iné, ako sme spomenuli
v prvej kapitole v kategorizácii vlastných podstatných mien. My sa
prevažne budeme venovať dvorom, nádvoriam a parkom.

43

1.

New Palace Yard

Toto nádvorie je v slovenskom preklade ponechané v origináli. Ide
o nádvorie pri Westminsterskom paláci, ktoré je pre verejnosť
neprístupné. Slovenský čitateľ, ktorý nevie po anglicky, si vie len
ťažko pri pojme Yard predstaviť, o čo ide. Preto by sme odporúčali
použiť stratégiu generalizácie, čo by sa priblížilo k naturalizácii
a preklad

by

v kontexte

znel:

„Zastali

sme

na

nádvorí

Westministerského paláca, aby sme lapili dych.“ (Sansom, 2022,
str.105)

2.

Coney Garth

Pri tomto názve oblasti sa prekladateľky taktiež rozhodli použiť
transkripciu. Neskôr je v knihe napísané, že sa tu nachádza aj sad,
kde chlapec lovil zajace a našiel tam zvyšky Marchamountovho
tela. Po rozsiahlejšom vyhľadávaní na internete, sme sa dozvedeli,
že ide o časť vonkajších priestorov a záhrad v Lincolnovej súdnej
akadémii.5 Tento úsek je zarastenejší a divokejší ako ostatné
upravené časti záhrad. Používal sa na lov zajacov a práve preto má
názov Coney Garth. Zastarane Coney po anglicky znamená králik,
poprípade zajačina. Garth je ekvivalent pre trávnatú plochu alebo
záhradu. Pokiaľ by sa prekladateľky priklonili k naturalizácii a túto
plochu preložili, mohla by znieť ako Zajačí sad. Prekladateľky sa
však vo väčšine prípadov rozhodli pre transkripciu s adíciou alebo
explikáciou. Zajačí sad znie ľubozvučnejšie a kreatívnejšie, avšak
musíme prihliadať na to, že také miesto ani v Londýne a ani
v iných paralelných zdrojoch nenájdeme. Preto považujeme
za správne ponechať slovo v origináli, aby sa dalo lepšie dohľadať
na internete.

3.

Finsbury Green

Z kontextu knihy sa dozvedáme, že sa tu nachádzali veterné mlyny
a v názve je green, čo znamená zelená, zeleň alebo zatrávnená
Preložené
gardens/>.
5

z anglického

originálu,

dostupné

na:

44

<https://www.lincolnsinn.org.uk/the-estate/our-

plocha. To však čitateľ nemusí vedieť a môže si teda iba
domyslieť, že ide o nejaký park alebo lúku. V dnešnej dobe toto
miesto nájdeme len ako Finsbury Park. Kedysi však bolo súčasťou
veľkého lesu Hornsey Wood, ktorý nasledovne začali Angličania
vyrubovať. Neskôr sa na týchto vyrúbaných pahorkoch začali
stavať hostince a čajovne, do ktorých si chodili ľudia oddýchnuť
od ruchu veľkomiest (Hayes, 2001). V tej dobe by sme teda mohli
toto miesto pomenovať Finsburská pahorkatina alebo lúka. Táto
stratégia dáva možnosť čitateľovi si lepšie predstaviť výzor tohto
miesta. Ďalšou možnosťou by bola explikácia: park Finsbury
Green, čo by zas pomohlo čitateľovi si miesto dohľadať
na internete a dozvedieť sa o ňom viac.

4.

Hampstead Heath

Pri preklade tohto parku alebo nádvoria už ako pri jedinom
oronyme explikáciu nájdeme: park Hampstead Heath. Tu ju však
považujeme za nesprávnu, pretože slovo park v tomto prípade
do histórie a výzoru tejto oblasti nezapadá. Heath po anglicky
znamená vresovisko alebo planina. V knihe však toto miesto nehrá
dôležitú úlohu preto, sa len pre čitateľovu lepšiu predstavu miesta
prikláňame k prekladu a naturalizácii Hampsteadská planina, aj
keď tendencia pri tejto kategórii proprií bola zväčša vlastné mená
neprekladať.

4.2.1.4

Hodonymá

Hodonymá sú v našom prípade názvy dopravných ciest čiže ulíc. Dajú sa
považovať aj za chrématonymá. Preto ich zámerne uvádzame ako
poslednú podkapitolu premosťujúcu k chrématonymám. V knihe nájdeme
veľké množstvo ulíc. Pri všetkých uliciach prekladateľky použili
stratégiu transkripcie do cieľového jazyka, čo považujeme za dobrú
stratégiu a taktiež dodržujú pravidlá slovenskej prekladateľskej školy.
Nájdeme tu však aj rozdiely medzi prekladom prvej časti a prekladom tej

45

druhej. Prvá prekladateľka ulice len transkribovala, zatiaľ čo druhá
prekladateľka pri niektorých uliciach používala explikáciu, čo je ešte
vhodnejšie.
Problém nastáva pri uliciach, od ktorých sa odvodili názvy iných
toponým, ako napríklad Three Cranes Lane. Tú si zanalyzujeme neskôr.
Pri väčšine ulíc v anglickom názve nájdeme slovo street (Fleet Street,
Little Britain Street, Blue Lion Street), row (Paternoster Row, Budge
Row), lane (Lad Lane, Three Cranes Lane, Chancery Lane). Odporúčali
by sme aspoň pri prvom výskyte názvu ulice explikovať, o aký typ
propria ide, aby si čitateľ zvykol, že street, row a lane sú ulice.
Nachádzajú sa tu však aj ulice, ktoré takéto bližšie určenie nemajú:
Cheapside, Ludgate Hill, Shambles, Lothbury. V týchto prípadoch je
určite potrebné použiť explikáciu, pretože tu nám nič neindikuje to, že
ide o ulicu. Napríklad Hill je po anglicky kopec. V tomto prípade je to
však ulica a je chyba, že pri takomto názve sa použila transkripcia.
Ďalším problémom je nekonzistentnosť v preklade, pretože, ako sme už
spomínali, stratégie oboch prekladateliek sa líšia. Ďalšou chybou je
nepravidelné uvádzanie explikácie, pri niektorých uliciach, ako napríklad
Fleet Street. Pri nej v prvej časti prekladu explikáciu nenájdeme, neskôr
už áno.

1.

Three Cranes Lane

Ulica Three Cranes Lane. Explikácia je tu použitá, samozrejme,
správne, avšak problém nastáva v preklade tejto ulice. Three
Cranes Wharf sme preložili ako Prístavisko troch žeriavov a ulicu,
na ktorej boli žeriavy a podľa ktorej bolo prístavisko pomenované,
sme nechali v origináli len s vysvetlením, že ide o ulicu. V tomto
prípade by sa mali aj prístavisko, schodisko, aj ulica volať
jednotne. Čiže buď pomenujeme prístavisko ako: Prístavisko Three
Cranes a ulicu ponecháme v origináli tiež, alebo ulicu taktiež
preložíme ako: Ulica troch žeriavov. Doteraz sa však ulice
neprekladali a pre konzistentnosť v preklade, by bolo lepšie
ponechať obidva názvy v origináli len s použitím explikácie.

46

Analýza prekladu toponým preukázala v mnohom paralely postupov využitých
pri preklade antroponým a zooným. Prekladateľky pri prenose proprií zväčša
používali transkripciu, ktorá pôsobí exotizačne. Jediným naturalizačným
prvkom v preklade bola explikácia, ktorá je v týchto prípadoch prekladu veľmi
funkčná, avšak pri viacerých toponymách absentovala. Ďalšou časťou štvrtej
kapitoly je analýza prekladu chrématoným, kde nájdeme možno viac
prekladateľských stratégií a nakoniec sa pozrieme aj na negatívne posuny
v preklade.

4.2.2

Chrématonymá

Chrématonymá definujeme ako vlastné mená objektov vytvorených ľudskou
činnosťou. Na analýzu prekladu chrématoným používame model pohybujúci sa
na osi exotizácia – naturalizácia, pričom sa zameriavame na rôzne
prekladateľské metódy a postupy, ktoré sa pri preklade týchto mien uplatnili.
V tejto časti práce analyzujeme vlastné mená inštitúcií, spoločenských javov a
výsledkov spoločenskej činnosti. Každá hlavná skupina vlastných mien je
ďalej rozdelená na konkrétnejšie podkategórie. Medzi chrématonymá
zaraďujeme vlastné mená inštitúcií, ktoré sa v našom texte nachádzajú
v početnom množstve, ďalej sú to vlastné mená spoločenských javov
(akcionymá) a v neposlednom rade sú to aj vlastné mená výsledkov
spoločenskej činnosti. V tejto kapitole sa budeme venovať najmä prekladu
inštitúcií, udalostí, zákonov, expresívnych výrazov a prekladu fráz prebratých
z latinčiny a francúzštiny.

4.2.2.1 Preklad vlastných mien inštitúcií
1.

Guildhall

Proprium Guildhall nie je ani v jednej časti preložené alebo
explikované. Guildhall je občianska sála a budova súdu. Tu opäť
pozorujeme potrebu explikácie.

47

2.

Lincoln’s Inn

V prvej časti prekladu je použitá transkripcia, čo je podľa nášho
názoru nesprávne, pretože čitateľ nemá ako vedieť, čo je to
za inštitúciu. V druhej časti prekladu je to však už preložené ako
Lincolnova súdna akadémia, čo je určite lepšie riešenie, pretože
tieto inštitúcie sú špecifické a nachádza sa v nich viacero budov,
ktoré sa taktiež v knihe spomínajú. Je potrebné čitateľovi ukázať,
že Inn je väčší komplex budov a preklad akadémia je efektívny.
Innom sa neskôr budeme ešte venovať, pretože sú v knihe
spomínané často.

3.

King’s Bench

Preložené ako vrchný súdny dvor, Súd Kráľovej lavice. Tu si
môžeme

všimnúť

chrématonyma

stratégiu

obohateného

doslovného
o explikáciu.

prekladu
King’s

tohto

Bench

je

najvyšším súdom v Anglicku podliehajúci kráľovi. V tomto prípade
by sa dala použiť aj generalizácia: Najvyšší kráľovský súd.
King’s Bench sa znovu nachádza aj na strane tridsaťšesť, kde
už je preložený len ako Kráľova lavica bez explikácie. Na strane
stodvadsaťjeden

môžeme

znovu

vidieť

toto

pomenovanie

najvyššieho súdu, ktorý už druhá prekladateľka preložila ako Súd
kráľovskej, a nie kráľovej lavice. Nejde o veľký posun, avšak
nastáva tu ďalšia zbytočná nekonzistentnosť v preklade, ktorej by
sme sa mohli vyhnúť generalizáciou. V tomto prípade sa však
prikláňame k adjektívu kráľovská lavica, pretože sa vzťahuje
na jednu presnú lavicu. Privlastňovacie adjektívum kráľova nám
môže označovať viacero lavíc, čo v tomto prípade nie je dobré
riešenie.

4.

Newgate

Do cieľového jazyka prenesená ako Väzenie Newgate, správne
použitá explikácia.

48

5.

Tyburn

V origináli bolo spomenuté len miesto Tyburn, kde pošlú Elizabeth
Wentworthovú za jej čin. Prekladateľka však tomuto miestu dala
prívlastok popravisko Tyburn, čo je v tomto prípade veľmi správne
a vhodné.

Tyburn

bolo

kedysi

jedno

z najznámejších

a najobávanejších miest v Londýne, kde sa vykonávali popravy
obesením. (McKenzie, 2007)

6.

Mercer’s Hall

Opäť sa tu stretávame s transkripciou a exotizačnou stratégiou
prekladu propria. Avšak neskôr v knihe a pri ďalšej inštitúcii tohto
typu sa môžeme stretnúť s ďalšou nekonzistentnosťou v preklade.
Mercer’s Hall je budova, kde sídli jedna z najstarších a najväčších
livrejských obchodných spoločností Londýna. Edwin Wentworth,
otec Ralpha a Avice bol obchodníkom a významným funkcionárom
tejto spoločnosti. Aby sme boli v preklade konzistentný, je
potrebné si ustáliť prekladové stratégie v texte. Pokiaľ sa slovo
joiner alebo mercer dá preložiť, určite je efektívne túto stratégiu
doslovného prekladu alebo adaptácie použiť. Všetkých pôvodných
dvanásť cechov v Londýne je založených na nejakom remesle,
ktoré určite existuje aj u nás na Slovensku. Pre slovo mercer
neexistuje presné povolanie, ako napríklad truhlár, stolár, sochár
a podobne, avšak toto slovo môžeme preložiť ako obchodník.
Preklad tejto inštitúcie pre jednotný preklad v celej knihe by teda
mal znieť Sieň cechu kupcov/obchodníkov.

7.

Joiner’s Hall

Tu si môžeme všimnúť ďalšiu odchýlku v preklade. Druhá
prekladateľka túto inštitúciu preložila ako Sieň cechu truhlárov. Tu
by sme sa pozastavili nad prekladom slova joiner, pretože definícia
znamená: A worker, who makes the wooden structures inside
buildings, such as doors or window frames. Čiže pracovník, ktorý
vyrába drevené konštrukcie vo vnútri budov, ako sú dvere alebo

49

okenné rámy.6 V slovníku nájdeme stolára. Truhlár je v podstate
stolár, ktorý vyrába truhly. Nevieme, prečo sa tu prekladateľka
rozhodla pre cech truhlárov, pretože z logického hľadiska ich určite
nemohlo byť toľko, aby založili vlastný cech, ktorý by navyše
patril medzi spomínaných dvanásť najvýznamnejších a mali aj
vlastnú Sieň. V tomto prípade by sme sa určite priklonili k slovu
stolár, pretože celkovo remeslo ako také je stolárstvo, a nie
truhlárstvo.
Vyjadrenie prekladateľky: „Myslím, že takto to nebolo
preložené v mojej časti prekladu, ten začína dvanástou kapitolou.
Nenašla som to tam a ani v upravenej verzii Trstenskej, takže
predpokladám, že chyba vznikla niekde počas korektúry/zalomenia
textu.“ (Príloha 1, s. 2)

8.

Bedlam

Miesto Bedlam je ponechané v origináli. V anglickom jazyku toto
slovo označuje chaos alebo blázinec. Bedlam je taktiež aj názov
psychiatrickej liečebne, o ktorú v tomto prípade ide, a nie každý
čitateľ toto miesto pozná, aj keď je celkom známe, podobne ako
Tyburn. Preto by sme znovu odporúčali použiť explikáciu
a priblížiť toto miesto (kam chceli Elizabeth Wentworthovú poslať,
ak by ju nepopravili) čitateľovi.

9.

Lincoln’s Inn Fields

Polia Lincoln’s Inn Fields. Tu sa dostávame k problematiku Innov,
pretože nejde tu ani tak o preklad polí, ktoré boli súčasťou tejto
inštitúcie, ale o jej samotný preklad. Taktiež je v knihe uvedené:
„Inn bolo napoly na vidieku“, z čoho čitateľ nemá ako vedieť, čo je
Inn a kam právnikov kráľ vlastne vyhnal. Na strane tridsaťpäť sa
taktiež opakuje slovo Inn: „Boli to synovia zo zámožných rodín,
ktorí sa stali členmi Innov, aby si osvojili londýnske maniere
a získali spoločenské kontakty.“ (Sansom, 2022, s. 35)

6

Dostupné na: <https://dictionary.cambridge.org/dictionary/english/joiner>.

50

Lincoln’s Inn je areál, kde sa združovali právnici, či už
študenti alebo vyučení právnici. Čo znamená, že sa tu nachádzala
škola a internáty. Druhá prekladateľka si s prekladom tejto
inštitúcia poradila výborne a použila ekvivalent Lincolnova súdna
akadémia. Slovo akadémia teda správne vystihuje túto inštitúciu.

10.

Old Bailey justice hall

Súdna sieň v Old Bailey. Tu nastáva negatívny posun v preklade.
Súdna budova alebo súd Old Bailey je pomenovaná podľa ulice,
na ktorej sa nachádza. Old Bailey nie je štvrť, ani mesto. Preklad je
tu zavádzajúci, pretože prepozícia v čitateľovi indikuje, že ide
o mesto alebo štvrť, kde sa inštitúcia nachádza. Preklad by mal teda
znieť: Súdna sieň na Old Bailey alebo Súdna sieň na ulici Old
Bailey.

11.

College of Arms

Heraldické kolégium. Tu si prekladateľka správne poradila
s prekladom tejto inštitúcie. College of Arms a sa nazýva inak aj
Heralds College. Skladá sa z trinástich funkcionárov alebo
dôstojníkov, čo vlastne vytvára kolégium.

12.

Rolls House

Rolls House alebo Building je súdny komplex budov, ktoré sa
nachádzajú na Chancery Lane. Pokiaľ je táto inštitúcia spomenutá
po prvýkrát, bolo by efektívne použiť explikáciu: „Je neďaleko
v jednej so súdnych budov Rolls House.“ Neskôr môžeme túto
inštitúciu nájsť preloženú ako Dom Zvitkov, čo však nepovažujeme
za funkčný preklad, pretože nejde len o jeden dom, ale o komplex
budov a taktiež je to proti pravidlám slovenskej prekladateľskej
školy.

13.

Court of Chancery rolls

Preložené ako Zvitky súdu najvyššieho kancelára. V kontexte
týchto dvoch budov ide o to, že zvitky z tohto súdu sa uchovávali
51

v bývalom Domus Conversorum. Chancery znamená aj pracovňa
kancelára, aj súd, čiže názov inštitúcie Court of Chancery ako „súd
najvyššieho kancelára“ je preložený správne. Napríklad aj lord
Cromwell sa staral o zvitky, z čoho vyplýva, že tam stále má
pracovňu.
Na strane dvestoštyridsať môžeme nájsť použité slovo
Chancery v zmysle súdu ešte raz. Tu je však preložený o niečo
inak, ako v prvej časti. Tu sa prekladateľka rozhodla použiť
ekvivalent: Súd lorda kancelára. Na tomto mieste sa však musíme
zamyslieť nad tým, že podľa všetkých informácií je kancelár
v krajine len jeden, čiže vždy bude ten najvyšší kancelár. Preto Súd
najvyššieho kancelára nie je podľa nás vhodný preklad. Nejde tu
však o výrazný významový posun, chceme však poukázať
na dôležitosť detailov pri preklade inštitúcií.

14.

Six Clerk’s Office

Six

Clerk’s

Office,

čiže

Kancelária

šiestich

úradníkov.

„Zabezpečovala chod súdu lorda kancelára.“ (Sansom, 2022, s.
54) Zdá sa nám to ako neprirodzená konštrukcia, skôr by sme
použili: „Spravovala súd najvyššieho kancelára,“ alebo „spadal
pod ňu súd lorda kancelára.“
Čo sa týka samotného názvu Six Clerk’s Office, preklad
považujeme za správny. Na strane dvestoštyridsaťjeden sa však
druhá prekladateľka rozhodla pre iný preklad, a to: Kancelária
šiestych právnikov. Clerk v slovníku nájdeme ako úradník, a nie
ako právnik. Preto sa skôr prikláňame k prekladu Kancelária
šiestich úradníkov. Nenastáva tu však veľký významový posun,
dôležitejšie je prekladať túto inštitúciu v celej knihe rovnako, aby
sme čitateľa nezmiatli.

15.

Court of Augmentations

Tu môžeme znovu pozorovať nekonzistentnosť v preklade. Ide
o súd, ktorý mal na starosti spravovanie kláštorov a ich majetkov,
ktoré boli skonfiškované a udelené do vlastníctva kráľovi. Založil
52

ho Thomas Cromwell počas vlády Henricha VIII. Tento súd
rozoberá aj česká diplomová práca, kde je uvedené: „Court of
Augmentations of the Revenues of the King’s Crown byl soudem
přírůstkovým, čímž byly míněny přírůstky k důchodům koruny.
Jurisdikce soudu byla věcně omezena a týkala se výlučně majetků
církevních fundací, zejména klášterů, které byly zákonem
parlamentu převedeny na krále.“ (Malý, 2019, str.10) To znamená,
že preklad Prírastkový súd je správny.

16.

Parish of Allhallows the Less

Farnosť Allhallows the Less. Bol to kedysi kostol, ktorý zhorel
pri veľkom londýnskom požiari. Samozrejme, územie okolo bola
fara alebo farnosť. V tomto prípade si myslíme, že explikácia, že
osoby bývali vo farnosti v blízkosti tohto kostola, je funkčná
a prekladateľka si poradila správne.

17.

TheHouse of Glass

Opäť môžeme pozorovať rozdielnu stratégiu prekladateliek
a nekonzistentnosť v preklade. V prvej časti je tento dom
prekladaný pomocou antroponyma a prívlastku ako

Dom

Glassovcov. Druhá prekladateľka však zvolila doslovný preklad
Sklenený dom. Ako prvá je potrebné pouvažovať nad pôvodom
lady Honor, ktorá v tomto dome bývala. Nie sme si istí a v knihe to
nie je taktiež spomenuté, či patrila do rodu Glassovcov, aj keď nám
prepozícia of indikuje, že dom je niekomu privlastnený. Predpona
of sa ale taktiež môže vzťahovať na sklo a to by znamenalo, že dom
je celý zo skla, čo je však nemožné. V knihe nájdeme opis tohto
domu, kde sa spomína, že je presklený, nie však, že je celý zo skla.
Je ťažké nájsť ekvivalent pre toto chrématonymum, pretože podľa
P. Odaloša patrí pod skupinu transpozičných literaroným, čo
znamená, že je vymyslené autorom. Na preklad tohto domu sa
prekladateľky opýtame, akú stratégiu a motiváciu pri preklade
použila. Najneutrálnejšou možnosťou by bolo použiť transkripciu.

53

Vyjadrenie prekladateľky: „Rozhodla som sa ho preložiť ako
Sklenený dom pre tento opis z dvadsiatej prvej kapitoly: „Pochopil
som, prečo bol známy aj ako Sklenený dom. Celé priečelie
pokrývali kosoštvorcové okenné tabule a v niektorých stredových
tabuľkách bol vyobrazený erb rodiny Vaughanovcov.“ Rovnako sa
v knihe nikde nespomínajú žiadni Glassovci, takže som usúdila, že
sa názov odkazuje na vzhľad a v Angličtine sa názvy vždy píšu
s veľkým začiatočným písmenom.“ (Príloha 1, s. 3)

18.

The four Inns of Court

Tu sa nachádzame na rozhraní exotizácie a naturalizácie a preklad
znie Štyri súdne Inny. Slovo Inn sme už analyzovali a taktiež je tu
použité nesprávne. Ide o štyri súdne alebo právnické združenia,
pod ktoré musel patriť každý právnik. Tieto Inny majú nad svojimi
členmi dozorné a disciplinárne funkcie. V komplexe budov týchto
združení sa nachádzajú auly, učebne, knižnice, stravovacie
zariadenia a ubytovanie. Ku každému z nich je pripojený aj kostol
alebo kaplnka a je samostatným obvodom, v ktorom sa advokáti
tradične vzdelávajú a vykonávajú prax. Čiže znovu sa dostávame
k slovu akadémia. Preto by aj preklad mal znieť Štyri súdne
akadémie.

19.

Order of the Coif

Použitý doslovný preklad: Rád čapice, rád seržantov. Coif je
po anglicky čapica alebo čepiec, ale v slovenčine nám táto definícia
veľa nenapovie, čo to bol za rád a akú mal funkciu. Ide o bielu
čapicu, ktorá vyzerá ako biele vlasy a zakrýva celú hlavu. Rád
seržantov nám však napovedá viac. Až na jednu chybu, rád je
združenie ľudí spojené istými pravidlami a týka sa to náboženských
záležitostí. Preto by sme neodporúčali slovo order prekladať ako
rád, ale skôr ako spoločenstvo. Ide o spoločenstvo, do ktorého sú
vybratí najlepší právnici zo štyroch Innov. Členovia získajú funkciu
Serjeants-at-law. Umožňuje im to ako jediným zasadať v súde,
ktorý rieši občianske spory, ktoré idú mimo kráľa. Je pomenované
54

podľa

spomínanej

čapice,

ktorú

úradníci

musia

nosiť.7Serjeant-at-law by sme mohli preložiť ako staršieho súdneho
úradníka. Túto inštitúciu by sme teda mohli preložiť ako:
Spoločenstvo

čapice

alebo

Spoločenstvo

starších

súdnych

úradníkov.

20.

Bishops Hat brothel at Banks End

Druhá prekladateľka tu použila stratégiu doslovného prekladu,
ktorý obohatila o explikáciu. Preklad znie: Nevestinec Biskupská
mitra na ulici Bank End. Ako sme už spomínali, druhá
prekladateľka, na rozdiel od prvej, oveľa častejšie používa
explikáciu pri názvoch či už ulíc, štvrtí, budov alebo prístavov.
Taktiež prekladá aj niektoré názvy hostincov, prístavov a aj tohto
nevestinca. V rozhovore s ňou sa dozvieme, aký na to mala dôvod
a prečo sa takto rozhodla. Tu sa domnievame, že tento názov
preložila vďaka tomu, že sa v jeho názve nachádza akási irónia
a výsmech náboženským stúpencom a funkcionárom. Stratégia
doslovného prekladu je tu funkčná, avšak pravdepodobne
pre čitateľa mätúca, pretože v prvej časti by sme takýto doslovný
preklad určite nenašli. Dobre je tu však použitá explikácia, ktorá
vysvetľuje, že Banks End je ulica.

21.

„St. Sepulchre was one of a number of street giving onto the

wide open space of Smithfield.“ (Sansom, 2005, s. 166)
„Ulica pri Kostole Božieho hrobu bola jednou z mnohých, ktoré
ústili do otvoreného priestranstva trhu v Smithfielde.“ (Sansom,
2022, s. 142) Tu sa prekladateľka rozhodla pre zaujímavú stratégiu,
pretože názov St. Sepulchre je v origináli uvedený ako ulica.
Rovnaké meno však nesie aj kostol, ktorý sa nachádza neďaleko.
Tu sa nám vyskytujú viaceré možnosti, ako môžeme túto vetu
preložiť. Prekladateľka sa odrážala od Church of The Holy
Sepulchre, čiže Baziliky Svätého hrobu v Jeruzaleme, ktorá nesie

7Preložené z anglického originálu, dostupné na: https://orderofthecoif.org/history

55

rovnaký názov ako kostol v Londýne. Jednou zo stratégií je vyhnúť
sa prekladu názvu ulice a aj kostola: „Ulica St. Sepulchre bola
jednou z mnohých...“
Postup druhej prekladateľky je však taktiež správny, pretože
túto ulicu sa na internete nikde nedá nájsť a nenachádza sa ani
na mape v úvode knihy. Napriek tomu s istotou vieme, že takýto
kostol existuje a ulica s podobným názvom môže byť iba v jeho
blízkosti. Čo sa týka explikácie Smithfieldu, kde prekladateľka
uviedla, že ide o trh, pre ktorý je táto štvrť známa. Je tu použitá
veľmi dobre. Pretože Smithfield je londýnska štvrť, čo je veľmi
široký pojem, kam ulice ústili.

22.

Pope’s Head tavern

Použitá transkripcia s dodaním explikácie: hostinec Pope’s Head.
Samozrejme, tu bolo potrebné preložiť slovo tavern, aby sa bližšie
špecifikovalo miesto. Problémom však je, že v knihe nie je
jednotné prekladanie

jednotlivých

hostincov, niektoré názvy

preložené sú, niektoré nie. Taktiež ako pri Hostinci u Barbarského
Turka a Nevestinci Biskupská Mitra môžeme toto zariadenie
doslovne preložiť ako Hostinec pápežova hlava. Scelili by sme tak
preklad.
Vyjadrenie prekladateľky: „Opäť ide o chybu v neupravenom
preklade. V mnou upravenej verzii prekladu Trstenskej je Pope’s
Head Tavern preložené ako hostinec Pápežova hlava.“ (Príloha 1,
s. 3)

23.

Tavern Barbary Turk

Doslovný preklad Hostinec U barbarského Turka. Tu sa dostávame
k stratégii

prekladania

miest

s funkčnými

prezývkami.

Ide

o hostinec, ktorý podľa názvu patril nejakému prisťahovanému
Turkovi. V tomto prípade, keď môžeme rozlíšiť typ hostinca,
budovy a podobne, si myslíme, že je preklad vhodný. Všímame si
efektívne použitie predložky „u“, ktorá sa v cieľovej kultúre spája
s názvami inštitúcií zameraných na poskytovanie pohostinských
56

služieb, čím napĺňa zaužívané predstavy prijímajúcej kultúry.
Domnievame sa, že v prípade, že by prekladateľky predložku
neumiestnili pred názov, bolo by pre čitateľa náročnejšie
identifikovať, o aký druh zariadenia ide. Tu však nie je potrebné
uvádzať aj predložku „u“ a zároveň aj hostinec, pretože to, že ide
o krčmu, je uvedené v slove „hostinec“ alebo v predložke „u“.

24.

Vintry crane

Vintryjský žeriav. Tu sa prekladateľka rozhodla použiť prívlastok
pri doslovnom preklade žeriavu, ktorý sa nachádzal v mestskej
štvrti Vintry. Otázkou však je, či je tento žeriav niečím špecifický
alebo je to len jeden z mnohých žeriavov, ktoré sa tu nachádzajú.
Jaroslav Krško tvrdí, že vlastné meno je „slovo alebo slovné
spojenie, ktorého funkciou (na rozdiel od všeobecných podstatných
mien)

je

objekt

pomenovať,

identifikovať

a

diferencovať

od ostatných objektov.“ (Krško , 2014, s. 21) To znamená, že ide
o konkrétny žeriav, ktorý má v texte istú funkciu a treba ho odlíšiť
od ostatných.

25.

Privy Gallery

Tu sa podľa nás prekladateľka nechala zhypnotizovať originálom
a tento krát nesprávne použila stratégiu doslovného prekladu
Súkromná galéria. Súkromných galérii v Londýne už veľa
nenájdeme a väčšina sa časom otvorila verejnosti. Tu ide o kráľovu
súkromnú galériu, ktorá sa nachádza v paláci menom Whitehall,
kde sídlil aj Cromwell. Bolo by vhodné špecifikovať, že ide o túto
určitú galériu, čím vymedzíme všetky ostatné súkromné galérie,
ktoré sa v tom čase v Londýne nachádzali, a taktiež budeme vedieť,
že sa nachádzame vo Whitehalle. Čiže odporúčali by sme galériu
preložiť ako: Kráľova súkromná galéria.

26.

Pelican Warehouse

Doslovne preložené ako Skladisko Pelikán. Tu je preklad použitý
správne a prekladateľka sa dobre priklonila k naturalizácii, pretože
57

hneď na to, ako Shardlake spomenul toto skladisko, Barak sa ho
spýtal, čo vlastne ten pelikán je. Neskoršia pasáž by nefungovala,
pokiaľ by slovo Pelican preložené nebolo. Pretože Shardlake mu
vysvetľuje, že to je vták z Indie, ktorý má na zobáku obrovský vak,
do ktorého si ukrýva ryby. Tu je pravdepodobne názov skladiska
Pelikán použitý ako metafora, pretože tam skrývali antagonisti
temný oheň podobne, ako si pelikán podľa Shardlaka skrýva ryby
v zobáku, ktorý museli pre lorda Cromwella Shardlake s Barakom
nájsť. Takže tento postup naturalizácie považujeme za nevyhnutný
a správny.

27.

Hampton Court

Použitá

explikácia

ako

Palác

Hampton

Court.

Na strane

štyristotridsaťsedem je palác spomenutý viackrát. V anglickej
verzii vždy rovnako, v slovenskej nie. V prvom prípade je správne
doložené, že ide o palác, a v druhom prípade je už Hampton Court
nepreložený. Tento postup, ako sme už spomínali, považujeme
za správny a nemusíme dvakrát vysvetľovať, o akú inštitúciu ide.

4.2.2.2

Preklad vlastných mien spoločenského javu

Do tejto kategórie zaradíme preklad názvov udalostí, ktoré sa v knihe
odohrávajú. Budeme analyzovať dve akcie, ktoré sú v dejovej línii
spomenuté.

1.

May Day jousts

V slovenských textoch ekvivalent pre túto udalosť nenájdeme,
v knihe The Fall of Anny Boleyn sú však tieto zápasy spomenuté
a druhá prekladateľka si s prekladom poradila výborne: Májový
rytiersky turnaj. Domnievame sa, že túto udalosť preložila
na základe obrazovej podobnosti a naturalizácia znie funkčne. 8

8Dostupné na: https://www.theanneboleynfiles.com/1-may-1536-the-fateful-may-day-

joust/?utm_content=cmp-true

58

Vyjadrenie prekladateľky: „Po hľadaní tohto termínu som sa
rozhodla pre preklad opisom, keďže som ho v paralelných textoch
neobjavila. Jousts boli rytierske súboje, a preto som sa rozhodla
pre preklad opisom, pretože som usúdila, že to tak bude
pre čitateľa jednoduchšie. Síce sa tento termín viaže na konkrétnu
udalosť, ktorá sa spája s pádom Anny Boleynovej, no myslím, že
táto informácia bola jasná z kontextu a opisným prekladom sa
význam nestratil“. (Príloha 1, s. 3)

2.

Sugar Banquet

To sa znovu stretávame s doslovným prekladom: Cukrový banket.
Na Slovensku

takýto

banket

nepoznáme

a ani

sa

nikdy

nepraktizoval. Je to banket, ktorý zvykla usporadúvať anglická
šľachta, kde sa podávajú rôzne dezerty a pochutiny a popritom sa
vedú rôzne konverzácie. Neskôr je v knihe aj opísané, ako tento
banket prebieha. Cukrový banket tu pôsobí funkčne, avšak môže
miasť čitateľa, pretože v cieľovej kultúre ho nepoznáme a možno
lepšou možnosťou by bolo adaptovať sa našej kultúre a použiť
omisiu, pričom by sme slovo cukrový vynechali.

4.2.2.3

Preklad vlastných mien výsledku spoločenskej činnosti

V tejto kapitole budeme analyzovať preklad zákonov, latinských
a francúzskych výrazov a expresívnych výrazov do cieľového jazyka.
Ako sme uviedli v teoretickej časti, Blicha chrématonymá rozdelil
na vlastné mená inštitúcií, vlastné mená spoločenského javu a vlastné
mená

výsledku

na dokumentonymá,

spoločenskej
ideonymá,

činnosti

(tie

unikátonymá,

ďalej

rozdelil

porejonymá,

pragmatonymá). Všetky tieto propriá vznikli výsledkom spoločenskej
alebo ľudskej činnosti. Viac-menej sa týkajú výsledku ľudského
myslenia a schopnosti pomenúvania. Je náročné a v niektorých prípadoch
by mohlo byť aj nesprávne tieto výrazy deliť do podkategórií podľa
Blichu, a preto sme sa rozhodli kapitolu zgeneralizovať.

59

1.

Act of Six articles

Zákon šiestich artikúl. V slovníku nájdeme, že artikula je zastarane
odsek zákonného ustanovenia, čo v tomto prípade vyhovuje. Tento
zákon sa týkal katolíckej viery a transsubstantácie, ktorá je neskôr
v knihe spomenutá. Kacírstvo sa trestalo smrťou. Doslovný preklad
a názov tohto zákona sú správne.

2.

Conveyance

Na strane tridsaťdeväť Sharldlakov koncipient Skelly spomína
zmluvu o prevode nehnuteľnosti. Slovo conveyance je najprv
preložené ako zmluva o prevode nehnuteľnosti, neskôr preložené
iba ako prevod majetku a do tretice preložené ako zmluva
o prevode majetku. Všetko sú to synonymá, avšak znova tu nastáva
problém nekonzistentnosti prekladu, ktorý ešte viac udiera do očí,
keď sa to stane trikrát na jednej strane.
Vyjadrenie

prekladateľky:

„Priznávam,

že

by

bolo

pre čitateľa asi jednoduchšie, keby bol tento termín preložený
jednotne.“ (Príloha 1, s. 4)

3.

Peine forte et dure

Prvýkrát spomenuté v slovenskej verzii na strane sedemnásť. Tu
nastal posun v preklade. Za touto francúzskou vetou v origináli
nasleduje „sharp and hard pains“, čo znamená ostrá bolesť,
nevieme, či autor chcel túto vetu doslovne preložiť, pretože
prívlastok ostrý vystihol, lenže francúzske peine neznamená
anglicky pain čiže bolesť, ale trest. V slovenskom preklade však
nájdeme slovné spojenie útrpné právo. Toto slovné spojenie je
označenie pre „mučenie v rámci právne vymedzeného systému
počas vyšetrovania a výsluchu. Existujú dôkazy, že tento nástroj
výsluchu sa používal už v starovekom Egypte, najmä keď išlo
o zločiny proti kráľovi alebo bohom. Donucovacie prostriedky
vrátane bitia sa používali na získanie výpovede obvineného
a v niektorých prípadoch aj svedkov. Mučenie bolo bežnou
súčasťou vyšetrovania na svetských a
60

cirkevných súdoch

v stredoveku a ranom novoveku, keď sa považovalo za legitímny
spôsob, ako získať priznanie obvineného.“9 To znamená, že preklad
v tomto prípade sedí, aj keď sa výrazne odkláňa od originálu. Táto
fráza je spomenutá druhýkrát na strane tridsaťosem, kde Shardlake
hovorí, že sa to týka trestného práva. Slovenský preklad je
v podstate doslovným prekladom francúzskeho výrazu a myslíme
si, že prekladateľka lepšie vystihla definíciu tohto termínu; pretože
neskôr sa spomína ako ju budú mučiť, z čoho si čitateľ vie vyvodiť,
že ide o ostrú bolesť, a teda nemusíme túto autorovu explikáciu
prekladať.

4.

„Aureo hami piscari. To fish with a golden hook.“ (Sansom,

2005, s. 78)
„Chytať ryby na zlatý háčik.“ Toto motto reprezentuje chamtivosť
za peniazmi, je podobné ako Auro quaeque ianus panditur (A
golden key opens any door – zlatý kľúč všetky dvere otvorí).
Neskôr však Shardlake povedal: „No one would fish here again.“
Preložené to je ako Nikto tu už rybárčiť nebude. Rybárčenie
môžeme pochopiť ako metaforu. Poprípade by sa to dalo preložiť
jednoducho aj bez toho rybárčenia. Peniaze hýbu svetom
a následne by mohol Shardlake povedať: „Tu sa už nič nepohne.“
(Sansom, 2022, s. 70)

5.

Bonaventure

Bonaventúra bol názov plavidla, ktoré priniesli na pokus s temným
ohňom. Bon je po francúzsky dobrý a Aventure znamená
dobrodružstvo, preto by sme neodporúčali názov Bonaventure
prekladať

ako

Bonaventúra,

ale

ponechali

ho

v origináli

a explikovali, že aventure je dobrodružstvo, aby nasledujúca veta:
„She was to have an adventure.“ (Sansom, 2005, s. 115) – „Veru,
čakalo ho dobrodružstvo,“ (Sansom, 2022, s. 101) dávala zmysel.
Pretože názov plavidla metaforicky prial cestujúcim a námorníkom
Preložené z českého originálu, dostupné na: <https://www.captour-paja.cz/l/pravo-utrpne-v-ceskemkrumlove/>.
9

61

šťastnú cestu alebo dobrodružstvo, ktoré však potom plavidlo
zažilo s temným ohňom a zhorelo na popol.

6.

„Augmentum auri“ (Sansom, 2005, s. 135)

Prekladateľky sa tento výraz rozhodli nepreložiť ani nevysvetliť.
V kontext ho nájdeme spomenuté vo vete: „Asi v tom nebude veľa
augmentumauri“(v obhajovaní Elizabeth Wentworthovej)(Sansom,
2022, s. 116). V žiadnom prípade nie je funkčné ponechať latinský
výraz v cieľovom jazyku. Všetky použité latinské slovné spojenia,
výrazy a vety majú zmysel. Správne je použiť slovenský
ekvivalent, aj keď nie presný, pretože vždy sa dá tieto výrazy
preložiť obrazne. Tu z kontextu vyplýva, že ide o finančné
ohodnotenie Shardlaka za vyriešenie tohto prípadu. Pretože
Shardlake odpovedá: „Nie, len malý poplatok.“ (Sansom, 2022, s.
116) Čo tiež nie je správny preklad, pretože Shardlake nedostane
poplatok, ale „výplatu“. Tomuto slovu sa môžeme pokojne vyhnúť
a preložiť ako: „Správne, nedostanem za to veľa.“
Hneď nato Shardlake Marchamountovi hovorí, že ho za ním
priviedlo iné zabitie. Zabitie je síce ekvivalent k anglickému slovu
killing, no však v takomto kontexte je neprirodzené ho prekladať
doslovne. Opravili by sme: „Privádza ma za vami však iná vražda.“
(Sansom, 2022, s. 116)

7.

Aqua vitae

Aqua vitae, voda života. Každý erudovaný človek si vie toto
latinské slovné spojenie preložiť. Avšak prekladateľka tu
za latinským výrazom použila explikáciu a doslovne preložila
latinský výraz. Pretože nie každý čitateľ ho pozná. Pre lepšiu
predstavu, ide o archaický názov pre koncentrovaný vodný roztok
etanolu. Používanie bolo rozšírené počas stredoveku a renesancie,
hoci jeho pôvod je pravdepodobne oveľa starší. Tento latinský
termín sa objavuje v širokej škále dialektických foriem vo všetkých
krajinách a u všetkých národov, ktoré si podmanil staroveký Rím.
Termín je všeobecným názvom pre všetky druhy destilátov a
62

nakoniec sa začal vzťahovať konkrétne na destiláty alkoholických
nápojov (likéry). (Skully, 1995)
Našli sme tu však menší významový posun. Nejde o vodu
života, ale o živú vodu. Voda života evokuje a predstavíme si
pod tým niečo, čo nám dodáva život alebo nás lieči. Samozrejme,
alchymisti a lekári alkohol používali ako súčasť niektorých
užitočných roztokov, ale tu si napriek tomu myslíme, že ekvivalent
živá voda je presnejší a metaforicky nám presnejšie naznačuje, že
voda je obohatená práve o ten etanol, ktorý nás robí živšími a
„kope nás“, ako sme už predtým spomínali.

8.

„A pox on the constable.“ (Sansom, 2005, s. 79)

„Parom ho hnal.“ (Sansom, 2022, s. 71) Myslíme si, že toto slovné
spojenie a celá veta znie neprirodzene a zastarane. Samozrejme,
na Slovensku je takýto výraz funkčný, pretože Parom alebo Perún
je staroslovanský boh hromu a blesku. Taktiež je toto slovo
expresívne používané ako metafora zlej, temnej entity. Dá sa však
nájsť lepši ekvivalent pre vyjadrenie Barakových myšlienok,
pretože tento boh alebo zlá entita sa nevyskytuje v anglosaskej
kultúre. Barak tým chcel povedať, že ho dotyčný nezaujíma a ide
hneď za earlom, čiže lordom Cromwellom. Doslovný preklad slova
pox je syfilis alebo poprípade kiahne, ktorý v tej dobe nebol
liečiteľný. Čiže táto veta chce povedať „aby ho porantalo“ alebo
prenesene, že sa na neho „kašle“. Čo sa týka Baraka, v jeho prípade
by sme to preložili ako: „Kašlať naňho.“
Kniha

je

ponorená

do

historického

špinavého

a

skorumpovaného Londýna. Sú tu opisy vrážd, krvavých tiel, špiny
a podobne. Myslíme si, že slovník prekladateliek je na tento žáner
priveľmi jemný. Uvedieme aj ďalšie slová a slovné spojenia, ktoré
by mohli byť preložené expresívnejšie. Taktiež Barak je opísaný
ako neotesaný mladík s nie veľmi dobrými spôsobmi, čiže
nemyslíme si, žeby sa stránil povedať nejakú nadávku.
Neskôr sa s týmto slovným spojením v slovenskom preklade
stretávame na strane osemdesiatsedem, kde Shardlake nadáva
63

na situáciu a nahneval ho aj Barak, ktorý meškal. V origináli je
napísané „A pox on it all,“ čo prekladateľka preložila „nech to
schváti mor“. Znovu nám táto veta nepripadá prirodzená a nikdy
sme nepočuli niekoho takéto slovné spojenie použiť. Matthew je
však inteligentný človek so slušným správaním, čiže tu by sme to
mohli zneutralizovať ako: „Do šľaka/pekla s tým.“

9.

„I wouldn’t want to tup her.“ (Sansom, 2005, s. 99)

„Nechcel by som sa s ňou deliť o posteľ.“ (Sansom, 2022, s. 88)
V kontexte sa protagonisti rozprávajú o tom, prečo je matka
Gristwoodová oslovovaná matka, keďže nemá deti. Barak vraví, že
sa nečuduje a nasleduje táto anglická veta, ktorá je podľa nás
chybne preložená. Zdieľať s niekým posteľ znamená s niekým žiť,
tvoriť pár. Tu skôr ide o reprodukčnú činnosť a Barak tým chcel
povedať, že nikdy by sa takej ropuchy ani nedotkol. Myslíme si, že
adekvátnejší preklad by bol: „Nikdy by som sa jej ani nedotkol.“

10.

„Nasty old stoat.“ (Sansom, 2005, s. 99)

Preložené ako „Hnusná ropucha.“ (Sansom, 2022, s. 88) Čo sa týka
prekladu

slova

stoat,

prekladateľka

si

dobre

poradila

s expresívnejšie smerovaným prekladom a použila slovo ropucha.
Stoat je po slovensky lasica, čiže doslovný preklad by v tomto
prípade nefungoval a nastal by prípad výrazovej nivelizácie čiže
ochudobňovania textu. Negatívnym posunom sa ešte budeme
venovať neskôr v samostatnej kapitole. Prekladateľka tu však
zabudla preložiť a doplniť slovo old. Podľa A. Popoviča je toto
výrazové zoslabovanie, keď sa v preklade realizuje menej
výrazových prostriedkov originálu. (Popovič, 1975)

11.

Sniffling old pen gent

Obstarožný perohryz. Tu si prekladateľka poradila s prekladom
výborne. Možno by bolo dobré preložiť aj slovo sniffling, ktoré by
sme v tomto kontexte mohli preložiť ako usmrkaný. Perohryz

64

nájdeme aj v slovenskom slovníku ako úradníka, alebo pisára, hodí
sa tu toto pejoratívne vyjadrenie na jeho adresu.

12.

Vagabond

Vagabund. V kontexte išiel Barak prehľadať kôlňu, či sa tam
nezabýval nejaký vagabund. V KSSJ je slovo vagabund vysvetlené
ako tulák, vandrovník. Nám však evokuje skôr darebáka alebo
výtržníka. Nenachádza sa tu posun v preklade, ale možno by bolo
lepšie preložiť ako tulák alebo bezdomovec.

13.

Arseholes

Trkvasi. Taktiež tu preklad nezodpovedá Barakovmu štýlu
vyjadrovania. Slovo trkvas podľa KSSJ symbolizuje niekoho nie
veľmi inteligentného, priam až sprostého. Určite sa to o bratoch
nedá povedať, pretože jeden z nich bol právnik a druhý alchymista,
čo neboli práve najľahšie povolania a vyžadovali si isté znalosti
a inteligenciu. Preto by sme slovo arsehole v tomto prípade
preložili ako smrad. Je to síce expresívnejšie, ale určite to viac
zodpovedá Barakovej neohrabanosti.

14.

Whore

Cundra. Tu už môžeme vidieť o niečo expresívnejší preklad. Vôbec
by nevadilo, keby prekladateľka použila slovo kurva, pretože tu ide
o silné emócie zo strany vdovy Gristwoodovej, ktorá Shardlakovi
a Barakovi prezrádza, že jej zosnulý muž ju podvádzal s miestnou
prostitútkou. Slovo cundra je však tiež správne a do kontextu
zapadá.
Celkové

vyjadrenie

prekladateľky

k Barakovi

a jeho

expresívnym výrazom: „Toto je vždy zapeklitá téma, však? Ja som
sa snažila, aby to nebolo príliš ani na jednu stranu. Nechcela som
prílišnú expresivitu, ale zase ani úplne stlmiť tieto výrazy. Neviem,
či sa mi to podarilo, ale ja si myslím, že to bolo primerané. Aj keď
mám

pocit,

že

v treťom

diele

expresívnejšia.“ (Príloha 1, s. 4)
65

som

bola

pri

Barakovi

15.

Kick like a mule

Nakopne ako mulica. Tu sa opäť stretávame s prípadom, keď sa
druhá

prekladateľka

V slovenskom

nechala

zhypnotizovať

originálom.

takúto

formuláciu

a prirovnanie

jazyku

nepoužívame. Vôbec tu nie je potrebné doslovne prekladať
a používať slovo mulica. Jednoducho stačí povedať, že to človeka
poriadne kopne. V kontexte sa jedná o fľaštičku, ktorú naši dvaja
hlavní hrdinovia našli v Sepultovej pracovni. Táto tekutina ich však
nenakopla, pretože nakopnúť je v slovníku súčasného slovenského
jazyka definované ako uviesť do pohybu alebo naštartovať 10(čo
používame obrazne aj pri človeku, že ho niečo naštartuje). Obsah
fľaštičky ich mohol maximálne kopnúť alebo im obrazne dať
facku. To kick like a mule je v anglickom jazyku definované ako:
„to have a very strong physical effect,“ čo v preklade znamená:
„mať silný fyzický dopad na niečo alebo na niekoho.“11 Preto nás
napríklad kope aj elektrina alebo dokonca aj silný alkohol (v tomto
prípade neznáma tekutina).

16.

Rogerus

„Rogerus. Naozaj trefné meno. To už sa rovno mohol volať Phalus!
Ak viete, ako to myslím...“(Sansom, 2022, s. 222) Tu sa nachádza
niekoľko adícií v preklade, pretože slovo Roger v hovorovej
angličtine znamená pretiahnuť, súložiť. Toto

prekladateľka

vysvetlila aj v poznámke prekladateľa pod textom, čo je správne.
Tu išlo o Erazma, ktorého Shardlake uznával, ten bažil po jednom
mníchovi, ktorý sa volal Rogerus, čiže toto meno je akýsi
dvojzmysel a má hlbší význam, ktorý treba vysvetliť, s čím si
prekladateľka poradila dobre
Aj ďalšie dve adície do prekladu sú hravé a skvele sa hodia
do kontextu, aj keď by stačili prvé dve vety a poznámka
10

Dostupné na:
<https://slovnik.juls.savba.sk/?w=nakopn%C3%BA%C5%A5&s=exact&c=Sf52&cs=&d=kssj4&d=psp&
d=ogs&d=sssj&d=orter&d=scs&d=sss&d=peciar&d=ssn&d=hssj&d=bernolak&d=noundb&d=orient&d
=locutio&d=obce&d=priezviska&d=un&d=pskfr&d=pskcs&d=psken#>.
11
Dostupné na:<https://www.yourdictionary.com/kick-like-a-mule>.

66

od prekladateľky, vyhrala sa s tým ešte viac a trefne jej napadlo
meno Phalus, ktoré je odvodené od slova Falus, čo v medicíne
a biológii znamená penis. Čo evokuje aj vojvodov postoj
ku všetkým odporcom, pretože vojvoda bol pápeženec a Erazmus
zastával o niečo iné myšlienky.

17.

Beldame

Striga. Tento opis patril starej mame Wentworthovej. Ako z knihy
vieme, bola slepá a jej zvráskavená tvár vyzerala hrozivo. Tu sa
však, ako pri Barakovi, treba zamyslieť nad vyjadrovaním
a vystupovaním určitých postáv. Lady Honor je vysoko postavená
erudovaná žena. Preto si myslíme, že až takto expresívne by sa
nevyjadrovala. Striga nie je až tak expresívne slovo, ale používal
ho v preklade aj Barak. Avšak Barak a lady Honor nie sú
z rovnakej vrstvy a taktiež majú odlišné správanie. Pri Barakovi
sme odporúčali expresívnejší preklad, tu však by sme preklad
o niečo zjemnili, napr: „Kto bolo to strašidlo?“

18.

Sinister-looking house

Zlovestne vyzerajúci dom. Adjektívum zlovestný je v Krátkom
slovníku slovenského jazyka definovaný ako oznamujúci alebo
prinášajúci niečo zlé. 12 Zlovestný môže byť pohľad, predtucha, sen.
Nemyslíme si, žeby nám dom dokázal oznámiť alebo priniesť niečo
zlé. Dom môže byť strašidelný, hrozivý, možno pochmúrny. „Tu
a tam žiarili v oknách svetlá sviečok, no dom Gristwoodovcov bol
tmavý a v mesačnom svetle vyzeral zlovestne.“ (Sansom, 2022, s.
313) Prekladateľka tým chcela asi povedať, že dom vyzeral tak,
akoby sa v ňom mohlo stať niečo zlé, čo sa aj neskôr stalo, ale aj
tak by sme v tomto prípade uprednostnili adjektívum hrozivý.

12

Dostupné
na:<https://slovnik.juls.savba.sk/?w=zlovestn%C3%BD&s=exact&c=p2a7&cs=&d=kssj4&d=psp&d=ogs
&d=sssj&d=orter&d=scs&d=sss&d=peciar&d=ssn&d=hssj&d=bernolak&d=noundb&d=orient&d=locuti
o&d=obce&d=priezviska&d=un&d=pskfr&d=pskcs&d=psken#>.

67

Analýzou chrématoným uzatvárame praktickú časť diplomovej práce
venovanú prekladu vlastných mien. Tie sme skúmali pomocou tradičnej
analyticko-komparatívnej metódy. Rozdelili sme ich do kategórií, ako sú názvy
parkov, štvrtí, prístavov, ulíc, inštitúcií, zákonov, udalostí a výrazov. Každá
kategória zahrňuje doslovný preklad, transkripciu a ďalšie prekladateľské
postupy ako explikácia, omisia, adícia alebo adaptácia. Pri každej skupine tiež
zdôrazňujeme

špecifické

prípady,

naturalizáciou a exotizáciou.

68

kde

sa

preklad

pohybuje

medzi

5.

NEGATÍVNE POSUNY A INÉ NEDOSTATKY V PREKLADE

Pri preklade umeleckých textov a výrazov vo východiskovom jazyku je takmer
nemožné nájsť ekvivalent. Preto nastávajú posuny v preklade. „Posun neznamená len
nedostatočnú vernosť vzhľadom na originál. Keďže za nerovnakých podmienok
literárnej hry v origináli aj v preklade (odlišnosti a rozdiely jazykové, literárne,
kultúrne) nemôže dôjsť k priamej a bezprostrednej identifikácii dvoch kódov, preklad
vzhľadom na originál sa musí posunúť. Znamená to, že sa niečo z textu realizuje a niečo
pribúda. Pritom ide o to, aby sa to, čo sa z originálu v preklade stratilo, istým spôsobom
v preklade aspoň čiastočne nahradilo“ (Popovič, 1975, s. 118).
Popovič tvrdí, že negatívny posun v preklade nastáva, „keď prekladateľ
nivelizuje výrazové vlastnosti originálu, ochudobňuje, zjednodušuje, splošťuje štýl
originálu“ (Popovič, 1975, s. 123).
Nie všetky prípady nižšie uvedených výrazov a viet sú príkladmi negatívneho
posunu, a preto sme kapitolu taktiež generalizovali do širšieho výberu nedostatkov
v preklade.

1.

Assize of Nuisance

Prvá prekladateľka v tomto prípade výraz generalizovala ako sťažnosť, čo je dobrá
stratégia,

pretože

v preklade

to

znamená

prípad

obťažovania,

sťažnosť

na obťažovanie, o čo v tomto prípade nejde.
Na druhej strane je slovo assize spomenuté v kontexte: „The assize had
ordered Bealknap to make proper provision...“ (Sansom, 2005, s.2) .Assizes boli
súdy, ktoré fungovali v Anglicku a vo Walese a zanikli v roku 1972. Riešili vážne
prípady (Phillips, 1960). Tu je slovo assize spomenuté s malým písmenom a
preložené ako sudca, čo je chyba. Assizes malým iniciálnym písmenom je odvodené
od francúzskeho slova s’asseoir, čo znamená posadiť sa. V tomto prípade ide teda
o zasadnutie.

2.

Pressed

Najprv preložené ako drviť/drvenie, neskôr už na strane dvadsaťtri preložené ako
mliaždenie. Tieto slová sú synonymami a nepredstavujú významné posuny
v preklade, ide len o konzistentnosť prekladu, ktorá sa takýmto spôsobomnarušuje.

69

Prikláňame sa k možnosti mliaždenie, ktoré túto činnosť viac vystihuje, a teda je
potrebné prekladať v celej knihe slovo press v tomto kontexte ako mliaždenie.
Na strane osemdesiatsedem je press preložené ako gniavenie. V kontexte to povedal
Barak, o ktorom je známe, že nemal veľmi slušné správanie. Ak to prekladateľka
myslela expresívnejšie a prispôsobila sa tak Barakovmu správaniu, súhlasíme.

3.

Master

Toto oslovenie nachádzame v knihe často. Prvá časť knihy a prvá prekladateľka toto
oslovenie preložila ako majster, v druhej časti už figuruje preklad pán. Ide
o nekonzistentnosť v preklade, pretože význam oslovenia master sa nemení.
Prikláňame sa k možnosti pán.

4.

„There is nothing under the moon that is not subject to change.“ (Sansom,

2005, s. 22)
Preložené ako: „Pod slnkom nie je nič, čoho sa nedotknú ruky zmeny.“ (Sansom,
2022, s. 22) Tu si myslíme, že sa prvá prekladateľka nechala zhypnotizovať
originálom, pretože preklad znie veľmi doslovne a neprirodzene. Takúto vetnú
konštrukciu v slovenčine nepoužívame. Opravili by sme to ako: „Na svete nie je nič,
čo by sa nemenilo,“ alebo jednoducho „Život je zmena.“

5.

„Her wits must be affected.“ (Sansom, 2005, s. 23)

„Má zasiahnutú myseľ.“ (Sansom, 2022, s. 23) V tomto prípade taktiež
prekladateľka nebola veľmi kreatívna a prekladala doslovne, na Slovensku určite
nepovieme, že niekto má zasiahnutú myseľ, ale povieme, že sa jednoducho zbláznil.
Alebo ďalšia možnosť je, keďže sa ďalej bavia o posadnutí, môžeme použiť: „Má
zatemnenú/posadnutú myseľ.“

6.

„It is easy to cry possesion.“ (Sansom, 2005, s. 23)

„Je jednoduché kričať posadnutie.“ (Sansom, 2014, s. 23) Táto vetná konštrukcia
nedáva žiadny zmysel a prvá prekladateľka sa opäť nechala zhypnotizovať
originálom. Shardlake v tej chvíli už tušil, že prípad bude zložitejší, ako si ostatní
myslia, preto veril aj v jej nevinu. V tomto kontexte slovo kričať ani nariekať
nefungujú. Myslíme si, že týmto chcel Guy povedať, že je jednoduché sa
na posadnutie vyhovárať alebo všetko sa mu snažiť pripísať. Vetu by sme opravili
70

ako: „Je jednoduché to pripisovať posadnutiu,“ alebo „je jednoduché sa vyhovárať
na posadnutie.“

7.

Coneycatcher

Preložené ako nadháňač. Je to slangové slovo, ktoré symbolizuje zlodejov,
podvodníkov. Nadháňač nie je veľmi známe slovo, ktoré v slovenskom jazyku
nepatrí medzi slangové. V slovenčine toto slovo definujeme ako ten, kto nadháňa
strelcovi zver. V prenesenom význame sa používa ako prisluhovač alebo
dohadzovač. V tomto prípade by sme sa priklonili k expresívnejšiemu výrazu ako
napríklad ošmekár alebo šmelinár.

8.

„I laughed lightly.“(Sansom, 2005, s. 37)

„Pobavene som sa zasmial.“ (Sansom, 2022, s. 36) Dá sa pobavene zasmiať?
Smejeme sa, keď sme pobavení, nie? V anglickom jazyku lightly znamená zľahka.
Tu ide o posun a chybu v preklade. Právnici sa medzi sebou uctievajú a považujú za
bratov, čo znamená, že ho nemohol veľmi vysmiať, lebo by to bolo veľmi neúctivé.
Navrhovali by sme preklad: „Pousmial som sa,“ alebo „zľahka/jemne som sa
zasmial.“

9.

Earl

„We have the Bible in English and Cromwell’s just got an earldom.“ (Sansom,
2005, s. 41) V slovenskom preklade je táto veta preložená ako: „Máme Bibliu
v angličtine a Cromwell sa nedávno stal earlom.“ (Sansom, 2022, s. 39) Ďalšou
chybou v konzistentnosti v preklade je to, že lorda Cromwella prvá prekladateľka
oslovuje ako earl a druhá neskôr ako gróf. Tu sa prikláňame k slovenskému
ekvivalentu a naturalizácii.

10.

„He has farm in Lichfield, in the Midlands.“ (Sansom, 2005, s. 101)

„Má hospodárstvo v Lichfielde, v Midlands.“ (Sansom, 2022, s. 89) Farm by sme
skôr preložili ako statky, farmu. Poľnohospodárstvo je v slovníku uvedené ako
gazdovstvo, čiže nejaké miesto, kde prebieha hospodárska činnosť. Taktiež
v slovenčine nepoužívame hospodárstvo v spojení, že niekto má pozemok, kde
farmárči a chová zvieratá. Taktiež by bolo dobré explikovať, že Lichfield je mesto

71

v Midlands, čo je centrálny región Anglicka. Pretože doteraz sa väčšina názvov
spájala s Londýnom a boli to jeho štvrte a časti. Tu však ide o inú časť krajiny.

11.

„By Jesu.“ (Sansom, 2005, s. 104)

V cieľovom jazyku nájdeme slovné spojenie ako: „Pri Kristovi.“ (Sansom, 2022,
s. 91) V knihe sa nachádza veľa formulácií a expresívnych výrazov spojených
s Kristom, čo sa však zdá byť kontraproduktívne, pretože drvivá väčšina postáv je
silnými kresťanmi a pokiaľ vieme, meno Božie sa do úst neberie. Túto vetu však
vyslovil Barak, o ktorom sa nevie, aké má náboženské vyznanie. Čo sa týka
prekladu, v slovenčine nepoužívame slovné spojenie pri Kristovi.
Aj keď tu nenastáva žiadny významový posun a tieto formulácie dej
neposúvajú, navrhovali by sme vetu preformulovať: „Pre Kristove rany, to je ale
divné čítanie.“

12.

„The precepts of Hermes Trismegistus.“ (Sansom, 2005, s. 110)

„S trojkráľom Hermesom Trismegistosom.“ (Sansom, 2022, s. 97) Precepts
znamenajú zásady alebo princípy, čo je potrebné uviesť v preklade, pretože ako boh
vedy a mágie, spísal pravidlá a učenia pre svojich nasledovateľov.
Taktiež trojkráľ je zlý preklad. Volali ho trikrát veľký alebo trikrát mocný,
a nie trojkráľ (Budge, 1969). Kráľ je vodcom a hlavou krajiny alebo územia. Nemôže
byť niekto kráľom mágie alebo vedy, a to ani v prenesenom zmysle. Posledná
alternatíva nadväzuje na vetu v texte Smaragdovej dosky, ktorá vraví, že pozná tri
časti

poznania

celého

vesmíru.

Tri

časti

poznania

sú alchýmia, astrológia a teurgia. Poimandrés, z ktorého vychádzal Marsilo Ficino,
vraví že „ho volali Trismegistos, pretože bol najväčším filozofom, najväčším kňazom
a

najväčším

kráľom.“

Ďalšie

v Sude, byzantskej encyklopédii Stredomoria z

vysvetlenie

sa

10.

kde

storočia,

nachádza
sa

uvádza,

že „volali ho Trismegistos kvôli jeho zbožnosti k trojici, pretože tvrdí, že v trojici je
jediná božská prirodzenosť.“ (Copenhaver, 1995)

13.

Two feet, Thirty foot

Najskôr uvedené ako Dve stopy, tridsať stôp. Prvá prekladateľka neprekladala
anglické miery do metrického systému a ponechávala ich v origináli, v druhej časti
prekladu a druhá prekladateľka však už tieto miery prenášala do metrickej sústavy.
72

Veľká chyba a nekonzistentnosť v preklade. Samozrejme, prenesenie týchto dĺžok
a všetkých mier, ktorých ďalšie príklady ešte neskôr uvedieme, považujeme
za správne a nevyhnutné.
Na strane tristosedemdesiatosem už nájdeme správne preložené a prenesené
stopy na metre. „Studňa bola plytšia, ako som očakával, nemala viac ako šesť
metrov.“ (Sansom, 2022, s. 378) Čiže v origináli dvadsať stôp.

14.

„Ay, this is wherethe civil court sit.“ (Sansom, 2005, s. 121)

„Hej, tu sedí občiansky súd.“ (Sansom, 2022, s. 105) V tomto prípade môžeme
znovu pozorovať hypnózu originálom. Ide o neprirodzenú konštrukciu, pretože
občiansky súd nesedí. Súd môže v nejakej budove sídliť alebo v nej môžu zasadať
jeho členovia. Poprípade môžeme členov generalizovať do celku ako je občiansky
súd. Určite by sme slovo sit prekladali v tomto prípade ako zasadať alebo sídliť.

15.

Formula

Tu si taktiež môžeme všimnúť rozdiely v preklade v prvej a druhej časti. Keď sa
ktokoľvek vo východiskovom texte zmienil o gréckom ohni a o tom, ako sa vyrába,
zaznelo slovo formula. Slovo je v prvej časti preložené ako vzorec a v druhej ako
recept. Ktorý preklad je vhodnejší? Slovo vzorec má v synonymickom slovníku
uvedené synonymá ako obrazec: „plošné tematické znázornenie niečoho“ alebo
schéma13. Slovo vzorec evokuje vzťah čísel alebo chemických látok potrebných
na vypočítanie istej napríklad rovnice alebo na výrobu, alebo vznik inej zložitej
chemickej látky alebo reťazca. Na tomto papieri sa určite niečo podobné
nevyskytuje, prihliadajúc na dobu, keď temný oheň objavili. Skôr sa tam nachádzajú
ingrediencie a látky potrebné na výrobu. Preto je slovo recept vhodnejšie.

16.

„That knave would have had my brains out.“ (Sansom, 2005, s. 223)

„Ten darebák by mi vybil mozog.“ (Sansom, 2022, s. 185) Tu sa chceme pozastaviť
nad slovným spojením vybiť mozog, pretože nám táto konštrukcia nepripadá veľmi
prirodzená a v slovenčine nepoužívame, že niekto nám chce mozog vybiť. Môžeme
túto situáciu zneutralizovať, že by ho zabil alebo, keď by sme to chceli povedať
13Dostupné na:

https://slovnik.juls.savba.sk/?w=vzorec&s=exact&c=Nf73&cs=&d=kssj4&d=psp&d=ogs&d=sssj&d=orter
&d=scs&d=sss&d=peciar&d=ssn&d=hssj&d=bernolak&d=noundb&d=orient&d=locutio&d=obce&d=priez
viska&d=un&d=pskfr&d=pskcs&d=psken#

73

expresívnejšie, mohlo by to znieť: „Ten darebák by mi urobil z mozgu kašu.“ Keď
prihliadame na to, že vetu vyslovil Barak.

17.

„Barak and I supped early at Chancery Lane.“ (Sansom, 2005, s.225)

„S Barakom sme mali na Chancery Lane skorú večeru.“ (Sansom, 2022, s. 187) Táto
veta neobsahuje žiadnu syntaktickú alebo prekladateľskú chybu, alepokiaľ sa dá
vyhnúť exotizácii a transkripcii vlastných mien, odporúčali by sme tak urobiť. Keď
prihliadneme na to, že ich v texte nájdeme veľa. V tomto prípade by sme mohli
Chancery Lane vynechať, pretože už vieme, kde Shardlake býva a aj z kontextu
vyplýva, že večerali u neho, pretože večeru im chystala jeho gazdiná. „S Barakom
sme mali u mňa skorú večeru.“

18.

„I should have got the servants to watch his glass.“ (Sansom, 2005, s.269)

„Mala som služobníctvu nakázať, aby mu nenalievalo.“ (Sansom, 2022, s. 224) Tu
nastáva menšia logická chyba v preklade. Reč je o vojvodovi z Norfolku, ktorý sa
na cukrovom bankete lady Honor opil. Na tom bankete nikto vyššieho postavenia
ako vojvoda nebol a myslíme si, že nikto by mu nemohol odporovať a povedať nie,
keby si vypýtal ďalší pohár vína. Lady Honor, ako skúsená hostiteľka, by si
nedovolila odporovať niekomu takého vysokého postavenia, pretože aj ona sama
túžila po sláve jej rodu a vysokých priečkach v spoločnosti. Preto by sme skôr vetu
preložili ako: „Mala som sluhom povedať, aby mu nalievali pomenej/Mala som
sluhom povedať, aby ustrážili, koľko toho vypije.“

19.

„Flaunting his mistress.“ (Sansom, 2005, s. 274)

„Predvádza svoju milenku.“ (Sansom, 2022, s. 228) V kontexte sa vojvodova žena
sťažovala, že vojvoda pred ňou predvádza svoju milenku. Definíciu slovesa
predvádzať v KSSJ nájdeme ako: „mocou priviesť pred niekoho alebo názorne
ukázať.“ Ani jedna z týchto definícií nie je pravdepodobná, pretože pochybujeme,
žeby si niekto vodil milenku domov a ukazoval ju svojej manželke. On sa s ňou
pred svojou manželkou chváli, chvastá. Nejaví sa nám to ako prirodzená konštrukcia
a určite by sme vetu opravili na: „Počuli ste o tom, ako sa vojvodova manželka
sťažovala, že sa pred ňou chváli svojou milenkou, a vojvoda nariadil služobníctvu,
aby si na ňu sadlo, kým nestíchne?“

74

20.

Na strane dvestopäťdesiatšesť môžeme vidieť hypnózu originálom a chybu

v preklade.
V kontexte šiel Barak prvýkrát preskúmať dno studne na záhrade Wentworthovcov.
Tu sa ho Shardlake spýtal: „Are you all right?“ A on odpovedal „Ay,“ čiže áno, som
v poriadku. (Sansom, 2005, s. 311) V preklade si však môžeme všimnúť, že Barak
na túto otázku odpovedal celkom zvláštne. „Nič vám nie je?“ A odpoveď znela:
„Áno.“ (Sansom, 2022, s. 256) Naskytuje sa tu viacero možností, ako by sme toto
nedorozumenie medzi dvoma protagonistami alebo skôr medzi východiskovým
a cieľovým textom mohli opraviť. Buď by Barak odpovedal: „Nie“ alebo lepšia
možnosť by bola prvú otázku zmeniť na: „Ste v poriadku?“

21.

„Surely you dont prefer the comes of ladies over manly sport, Brother

Shardlake?“ (Sansom, 2005, s. 367)
„Určite nedávate prednosť dámskej spoločnosti pred mužskými športmi, brat
Shardlake?“ (Sansom, 2022, s. 301) Ide tu o medvedie zápasy, kde v aréne besné
psy roztrhajú starého a slabého medveďa. Lady Honor a Shardlake však takejto
zábave neholdujú, a preto sa rozhodli vynechať toto predstavenie a radšej sa prejsť
a porozprávať popri brehu Temže. Marchamount teda Shardlakovi položil túto
otázku. Preklad nám pripadá nejasný a otázka viac-menej nepodstatná, pretože
z kontextu je jasné, že sa Shardlake rozhodol pre dámsku spoločnosť, a nie
pre zápasy. Čiže určite dáva prednosť Lady Honor a otázka je tým pádom zbytočná.
Myslíme si, že Marchamount sa skôr Shardlaka chcel spýtať, či to myslí
vážne, či si je týmto rozhodnutím istý a nechce ho prehodnotiť. Navyše toto
predstavenie ani nemôžeme nazvať športom, pretože šport vykonávajú ľudské
bytosti, pri ktorom súťažia medzi sebou. Tu sa však ľudia len pozerajú, možno
poprípade stávkujú, čo nám skôr evokuje mužskú „zábavku“. Preto by podľa nás
otázka mala znieť takto: „Ste si istý, že chcete dať prednosť dámskej spoločnosti
pred mužskou zábavou, brat Shardlake?“

22.

„They swim in its filthy waters, hidden by its blackness.“ (Sansom, 2005,

s. 444)
„Plávajú v jej špinavých vodách a skrývajú sa v temnote.“ (Sansom, 2022, s. 366)
Tu Barak hovorí o dvoch úhlavných nepriateľoch Tokym a Wrightovi, ktorí sa snažia
našich protagonistov zastaviť a zabiť. V predošlej vete Barak hovorí, že ešte nevidel
75

prefíkanejších zlodejov, ktoríby robili úskoky po meste takto dobre. Nasleduje táto
veta, kde sa its vzťahuje na mesto. Myslel tým, že metaforicky plávali v špinavých
vodách mesta a skrývali sa v jeho temnote. Vzťažné zámeno jej je v tomto prípade
veľmi nejasné, na čo sa vlastne vzťahuje. Možno na rieku a jej špinavé vody, ale oni
reálne v Temži neplávali a taktiež tu táto rieka nie je nikde v kontexte spomenutá.
Preto navrhujeme vetu opraviť nasledovne: „Plávajú v špinavých mestských vodách
a skrývajú sa v jeho temnote.“

23.

„But it has defeated me.“ (Sansom, 2005, s. 480)

„Porazil ma.“ (Sansom, 2022, s. 395) V tejto pasáži Guy rozpráva o temnom ohni.
Snažil sa zistiť, z čoho je vyrobený, ale nedokázal to. Takýto oheň, samozrejme,
môže niekoho poraziť, ale v tomto kontexte sa znovu stretávame s hypnózou
originálom. Oheň Guya neporazil, on iba nemal dostatočné znalosti a schopnosti, aby
zistil, z čoho sa skladá. Túto vetu by bolo prirodzenejšie preložiť ako: „Bol nad moje
sily/vedomosti.“

24.

„Magistrate“ (Sansom, 2005, s. 548)

Zmierovací sudca/Prísažný sudca. Slovo magistrate sa na strane štyristopäťdesiat
v slovenskom preklade vyskytuje dvakrát. Avšak jeho preklady sú v oboch prípadoch
rôzne. Najprv prekladateľka použila ekvivalent zmierovací sudca a o dva odseky
neskôr ho nazvala prísažným sudcom. Preklad podľa nás ovplyvnilo aj prísažné
vyhlásenie, ktoré mali spísať. Možno preto sa prekladateľka nechala nalákať do tejto
pasce. Čo sa týka slovníkov a paralelných zdrojov, magistrate môžeme nájsť len ako
zmierovací sudca. Preto by sme sa priklonili k prvej verzii alebo prvému ekvivalentu,
ktorý bol v knihe použitý. (Sansom, 2022, s. 450)
V knihe sa nachádzajú aj syntaktické chyby, ktoré mohol vyriešiť aj editor.
Našli sme tu dva prípady zlého slovosledu alebo úplne chybnej konštrukcie
podraďovacieho súvetia.

25.

„On the far side of the cathedral Cranmer’s voice could be heard still raising

and falling, a distant noise.“ (Sansom, 2005, s. 506)
Na strane štyristošestnásť si môžeme povšimnúť zlý slovosled vety: „Na druhom
konci katedrály sa ozýval ako vzdialený hluk, Cranmerov stúpajúci a klesajúci
hlas.“(Sansom, 2022, s. 416) Takáto konštrukcia a syntax znie veľmi neprirodzene.
76

Samozrejme, slovenčina je flexibilný jazyk na rozdiel od angličtiny, kde je pevná
väzba poradia vetných členov. V slovenskom jazyku sa poradie vetných členov môže
vo vete meniť. Avšak v tomto prípade by sme odporúčali z podraďovacieho súvetia
spraviť jednu vetu: „Cranmerov stúpajúci a klesajúci hlas sa na druhom konci
katedrály ozýval ako vzdialený hluk.“
Na prelome strán štyristopäťdesiatdva a štyristopäťdesiattri nájdeme chybnú
vetu, v ktorej je nesprávny slovosled. Pôvodná veta znie: Keď som po ho ňom čítal.
Čo je očividne veľmi zlý slovosled. Vetu by sme, samozrejme, opravili: Keď som ho
po ňom čítal.
Vyjadrenie prekladateľky:

„Súhlasím. Pozerala som

redigovaný text

a redaktorka si to naozaj nevšimla. Preklad som predtým, ako som ho poslala, čítala
viackrát, ale neuvedomila som si túto syntaktickú chybu. V redigovanom texte som
pozerala len zásahy redaktorky.“ (Príloha 1, s. 4)
Na tak veľmi terminologicky nasýtenú knihu a ťažké syntaktické formulácie
v knihe si myslíme, že si prekladateľky viedli dobre. Chýbalo nám o pár explikácií
navyše. Čo sa týka negatívnych posunov a ďalších nedostatkov v preklade, ako je
nekonzistentnosť, hypnóza originálom alebo syntaktické chyby vo vete, je to aj práca
editora a korektora, aby si niečo také všimli a upozornili na to prekladateľa. My teraz
v rozhovore zistíme viac o procese vznikania prekladu tejto knihy a taktiež o práci
prekladateľky, korektorov a editorov. Rozlúštime niektoré náročné prípady a problémy
pri preklade konkrétnych proprií a dozvieme sa aj, kde nastala chyba pri vydaní knihy.

77

ZÁVER
Naša diplomová práca sa zameriavala na problematiku prekladu vlastných podstatných
mien v umeleckej literatúre, konkrétne v historicko-detektívnom románe Temný oheň
od C. J. Sansoma. Hlavným cieľom bolo analyzovať prekladateľské postupy a stratégie
pri preklade proprií, identifikovať negatívne posuny v preklade a navrhnúť možné
alternatívy na ich zlepšenie.
Diplomová práca je rozdelená do piatich hlavných kapitol. Prvá kapitola sa
zameriava na teóriu onomastiky, kde definujeme základné pojmy a oblasti skúmania
tejto

vednej

disciplíny.

Predstavujeme

literárnu

onomastiku

a

jej

význam

v prekladateľskej praxi.
Druhá kapitola, metodika výskumu, poskytuje prehľad o použitých metódach a
postupoch pri analýze vlastných podstatných mien. Opisujeme, ako sme identifikovali a
kategorizovali vlastné mená v originálnom texte a ich preklady v cieľovom jazyku.
Tretia kapitola predstavuje autora knihy, prekladateľky a samotný dej knihy.
Poskytuje kontext potrebný na lepšie pochopenie prekladateľských výziev, ktoré súvisia
s historicko-detektívnym žánrom.
Štvrtá kapitola je hlavnou časťou práce, kde detailne analyzujeme preklad
vlastných podstatných mien. Rozdeľujeme ich na bionymá a abionymá a skúmame ich
prekladové riešenia vo východiskovom aj cieľovom jazyku. Identifikujeme stratégie a
metódy, ktoré prekladateľky použili pri svojej práci.
Piata kapitola sa venuje negatívnym posunom v preklade, kde poukazujeme
na chyby a nepresnosti, ktoré sa vyskytli. Poskytujeme návrhy na možné opravy a
alternatívne prekladové riešenia, ktoré by zlepšili celkový dojem z prekladu.
Na základe našej analýzy sme dospeli k záveru, že preklad vlastných
podstatných mien v historicko-detektívnych románoch predstavuje komplexnú a
náročnú úlohu, ktorá si vyžaduje dôkladné zváženie lingvistických, kultúrnych a
historických faktorov. Prekladatelia musia nájsť rovnováhu medzi vernosťou originálu a
čitateľnosťou pre cieľové publikum, čo často vedie k využitiu rôznych prekladateľských
stratégií.
Ako

prvé

sme

analyzovali

bionymá,

ktoré

sme

následne

rozdelili

na antroponymá a zoonymá. Čo sa týka antroponým, v tejto časti sme sa venovali
menám rodov, krstným menám postáv a priezviskám.

78

Analýza každej kategórie podliehala aj uplatneniu naturalizačných alebo
exotizačných tendencií. Vo všeobecnosti môžeme konštatovať, že naturalizácia sa
výrazne prejavila pri vkladaní kolektívnej prípony -ovci, čím sa vytvorili rodové mená
(priezviská). Uplatnenie naturalizácie sme sledovali tiež pri ženských priezviskách
v podobe prechyľovacej prípony –ová. Naturalizačná tendencia preukázala zohľadnenie
konvencií cieľovej kultúry a špecifík cieľového jazyka pri preklade. Na druhej strane sa
exotizačné tendencie prejavovali predovšetkým využitím transkripcie, ktorá v porovnaní
s naturalizáciu tvorila väčšiu skupinu, najmä pri preklade krstných mien postáv. Všetky
krstné mená a mužské priezviská boli do cieľového textu prenesené pomocou
transkripcie, čo považujeme za dobrú stratégiu. Exotizácia sa prejavila v ponechaní
zdvojených spoluhlások ako napríklad ll. Zoonymá boli taktiež prenesené transkripciou,
čo je, samozrejme, exotizačné smerovanie prekladu.
Pri preklade toponým, kde sme analyzovali preklad ulíc, mostov, nádvorí,
parkov, prístavísk a schodísk, sme si mohli všimnúť rozdielne stratégie dvoch
prekladateliek. Zatiaľ čo v prvej časti knihy sme mohli vidieť prevažne transkripciu,
v tej druhej sme už našli použitých viacero stratégií. Druhá prekladateľka síce taktiež
využívala transkripciu, avšak doplnenú o explikáciu, čo si myslíme, že je správne
riešenie pri niektorých propriách, ktoré nemajú slovenský ekvivalent alebo sa nedajú
preložiť. Tento postup sme našli väčšinou pri názve ulíc, parkov a sčasti aj
pri prístaviskách a schodiskách. Avšak druhá prekladateľka sa v niektorých prípadoch
rozhodla aj pre doslovný preklad, a to napríklad pri prístavisku Salt Wharf alebo
pri Schodoch v Prístavisku troch žeriavov. Čo sa týka doslovného prekladu, viac sa ho
nachádza pri preklade chrématoným, ktorých analýzu zhrnieme v ďalšom odseku.
Chrématonymá, ako vlastné mená objektov vytvorených ľudskou činnosťou,
predstavujú špecifickú kategóriu, ktorá zahŕňa názvy inštitúcií, spoločenských javov a
výsledkov spoločenskej činnosti. V tejto časti môžeme sledovať viaceré prekladateľské
stratégie, ako napríklad už spomínanú transkripciu, doslovný preklad, adaptáciu,
explikáciu, adíciu a omisiu. Pri preklade inštitúcií môžeme pozorovať prelínanie sa
transkripcie s explikáciou a doslovným prekladom. Úrady, hostince, súdy a obchodné
spoločnosti sú vo východiskovom texte doslovne preložené do slovenčiny, alebo majú
vlastný ekvivalent. Tu si taktiež môžeme všimnúť rozdiely v postupe prvej a druhej
prekladateľky. V poslednej kapitole sa venujeme negatívnym posunom v preklade a aj
ďalším nekonzistentnostiam, ktoré sa v preklade vyskytli. Navrhujeme tu aj možné
opravy, ako by podľa nás mal preklad vyzerať.
79

V rozhovore sme však zistili, že väčšinu proprií, ktoré prvá prekladateľka
transkribovala do cieľového jazyka, druhá prekladateľka preložila. Avšak do tlače sa
dostala

zlá, neupravená verzia prekladu,

a najmä

preto pozorujeme

takéto

nekonzistentnosti v preklade. Sme si však istí, že upravená a finálna verzia prekladu
Veroniky Kašákovej vyzerala oveľa kvalitnejšie a nebolo tam toľko chýb, ktoré sme
v rámci našej analýzy našli. Pretože naša druhá pani prekladateľka upravila aj text
Zuzany Trstenskej a pri určitých propriách, ako napríklad pri názve hostincov
a obchodných spoločností volila doslovný preklad alebo pri iných vlastných menách
používala explikáciu, čo nám evokuje, že sa Veronika prikláňala k naturalizačnej
stratégiu prekladu. V rozhovore spomínala aj to, že sa jej dobre pracovalo s editorom
a korektorom. Problém teda musel nastať v redakcii a vydavateľstve, ktoré si
pravdepodobne pomýlili finálnu verziu prekladu s tým neupraveným, a ten neupravený
preklad poslali do tlače, čo si pani Kašáková všimla až neskoro. Považujeme to za
veľkú chybu a nedôslednosť redakcie.
Na základe výsledkov analýzy sme dospeli k záveru, že preklad vlastných
podstatných mien je náročná úloha, ktorá si vyžaduje dôkladné zváženie rôznych
faktorov a použitie vhodných prekladateľských stratégií. Naše zistenia zdôrazňujú
dôležitosť konzistentnosti, dôkladného výskumu a spolupráce s odborníkmi pri preklade
mien a názvov.
Prekladatelia musia neustále hľadať rovnováhu medzi vernosťou originálu a
čitateľnosťou pre cieľové publikum, čo predstavuje neustálu výzvu v prekladateľskej
praxi. Dúfame, že táto práca poskytne užitočné poznatky a inšpiráciu pre budúcich
prekladateľov a výskumníkov v tejto oblasti.

80

Resumé
Our thesis focused on the issue of translation of proper nouns in fiction, specifically in
the historical-detective novel Dark Fire by C. J. Sansom. The main aim was to analyse
translation practices and strategies in translating propre nouns, to identify negative shifts
in translation and to suggest possible alternatives to improve them.
The primary motivation behind selecting this topic stems from the intricate
nature of translating proper names. Another compelling reason for choosing this topic is
our personal connection to the saga under analysis, having previously engaged with
books Dissolution and Dark Fire during leisure reading activities. Also the motivation
revolves around the intricate challenges of translating proper names and their
(in)translatability, given the absence of universally defined rules for handling such
translations. Additionally, our personal affinity with the saga under analysis, Dark Fire,
from previous leisure reading, further solidified our interest in this subject.
The thesis is structured into two main sections. The first section explores the
theoretical foundation of onomastics, a specialized field focusing on the origin and
usage of proper names. Proper names play a crucial role in human identity, analogous to
personal names that distinguish individuals. This concept extends to countries, cities,
streets, and other entities, each bearing unique designations. Moreover, proper names
serve diverse functions, including aesthetic and identification purposes. In summary, the
theoretical segment of the thesis aims to define onomastics and explore its subject
matter—the functions of proper names—while integrating theories proposed by Slovak
linguistic scholars. Particularly, the onomastic theories presented by Blicha and Majtán
form the central focus of the first chapter.
The thesis is then divided into five main chapters. The first chapter focuses on
the theory of onomastics, where we define the basic concepts and areas of investigation
of this scientific discipline. We introduce literary onomastics and its importance in
translation practice.
The second chapter, research methodology, provides an overview of the methods
and procedures used in the analysis of proper nouns. We describe how we identified and
categorized proper nouns in the original text and their translations in the target
language.

81

The third chapter introduces the author of the book, the translators, and the plot
of the book itself. It provides the context needed to better understand the translation
challenges inherent in the historical-detective genre.
The fourth chapter is the main part of the thesis, where the translation of proper
nouns is analysed in detail. We divide them into bionyms and abionyms and examine
their translation solutions in both the source and target languages. We identify the
strategies and methods the translators used in their work.
The fifth chapter is devoted to negative shifts in translation, where we point out
errors and inaccuracies that have occurred. We provide suggestions for possible
corrections and alternative translation solutions that would improve the overall
impression of the translation.
Based on our analysis, we conclude that translating proper nouns in historicaldetective novels is a complex and challenging task that requires careful consideration of
linguistic, cultural, and historical factors. Translators must strike a balance between
fidelity to the original and readability for the target audience, which often leads to the
use of different translation strategies.
The cornerstone of the thesis's theoretical framework lies in the typology of
proper names, which we subsequently apply in the practical section. Proper names can
be classified into several categories, including anthroponymy, zoonymy, toponymy, and
chrematonymy, each of which is further delineated and defined.
Anthroponymy focuses on the study of human names, encompassing personal
names, surnames, nicknames, ethnonyms, clan names, and similar designations.
Another branch of onomastics, zoonymy, deals with the common names of various
animals. The most common strategy in translating names was transcription, with which
we agree. The only cases of naturalizing translation direction were for family names
with the collective ending -ovci and for female surnames with the ending –ová.
Toponymy involves the examination of place names, encompassing their
historical background, origins, usage, and significance. It is categorized into several
subgroups, such as hydronyms (names of rivers, lakes, seas, bays), oikonyms (names of
settlements), oronyms (names for mountains or valleys), hodonyms (names of streets
and roads), and choronyms (regional place names). The focus of our thesis is on
chrematonymy, which pertains to names of objects created by human activity or
artificial entities. In our thesis, we focused on analysing the translation of streets,
bridges, courts, parks, wharfs and stairs.
82

The final focus of our diploma thesis is on chrematonymy, which refers to names
representing items created through human activity, often termed artificial things.
Choronyms encompass various categories such as institutional names (cultural,
historical, religious), names of societal phenomena (e.g., significant battles or wars),
and names arising from human activities (such as titles of literary works or law´s). In
this chapter we l mainly dealt with the translation of institutions, events, laws,
expressive expressions and the translation of phrases taken from Latin and French.
In the last chapter, we discussed translation shifts and other translation flaws,
where we listed the translation errors we found and proposed solutions to correct them.
During our analysis of the saga, we utilized English dictionaries such as
Cambridge dictionary and Your’s dictionary. Additionally, Slovak dictionaries like
Krátky slovník slovenského jazyka, Synonymický slovník slovenčiny and Súčasný slovník
slovenského jazyka were extensively consulted. These monolingual dictionaries proved
invaluable as they provided insights into word etymology during the translation process.
Some words traced their origins back to languages like Norwegian or Old English.
Maps included in each book of the saga were also beneficial for our research purposes.
In summary, the goal of the thesis was to analyse George R. R. Martin’s saga,
focusing specifically on the translation of proper names. This necessitated not only
examining individual proper names but also scrutinizing translation strategies and
methodologies. Overall, the predominant strategies employed in translating proper
names included literal translation, transcription, and graphical adaptation, tailored to
suit the particularities of the target language.

83

ZOZNAM POUŽITEJ LITERATÚRY
Primárne zdroje
SANSOM, Christopher John. 2005. Dark Fire. Londýn: Macmillan, 2005, 581 s. ISBN
0-330-41197-7
SANSOM, Christopher John. 2022. Temný oheň. Bratislava: Aktuell, 2022, 480 s. ISBN
978-80-89873-35-7 (Preložili: Zuzana Trstenská a Veronika Kašáková).

Sekundárne zdroje
BLICHA, Michal – MAJTÁN, Milan. 1986. Úvod do onomastiky. Prešov: PF UPJŠ,
1986, 147 s.
BONDALETOV, Vladimir Dal. 1983. Russkaja onomastika. Moskva: Prosveščenije.
1983, 224 s.
BUDGE, Ernest Alfred Wallis 1969. The Gods of the Egyptians or Studies in Egyptian
Mythology. New York: Dover publications,1969, 608 s. ISBN 978-0486220550
COPENHAVER, Brian. 1995. Hermetica: the Greek Corpus Hermeticum and the Latin
Asclepius in a new English translation, with notes and introduction. New York:
Cambridge University Press. 1995, 320 s. ISBN 0521425433
DVONČ, Ladislav a kol. 1966. Morfológia slovenského jazyka. Bratislava:
Vydavateľstvo SAV, 1966. 896 s.
FERENČÍK, Ján. 1982. Kontexty prekladu. Bratislava: Slovenský spisovateľ, 1982, 149
s.
HAYES, Hugh. 2001. A Park for Finsbury. Londýn: Friends of Finsbury Park, 2001, 64
s. ISBN 0-9540637-0-8.
KNITTLOVÁ, Dagmar a kol. 2010. Překlad a překládaní. 1. vyd. Olomouc: Univerzita
Palackého v Olomouci, 2010, 291 s. ISBN 978-80-244-2428-6
KOZÁKOVÁ, Mária. 2018. Propriá v rozprávkach A. S. Puškina [Diplomová práca].
Nitra: Univerzita Konštantína Filozofa[s. n.]. 2018, 93 s.
KRŠKO, Jaromír. 2014. Úvod do toponomastiky. Banská Bystrica: Belianum, 2014. 176
s. ISBN 978-80-557-0729-7
MALÝ, Lukáš. 2019. Vývoj advokacie a justice ve Viktoriánské Anglii [Diplomová
práca]. Plzeň: Západočeská univerzita v Plzni [s. n.]. 2019, 72 s.

84

McKENZIE, Andrea. 2007. Tyburn's Martyrs: Execution in England. Londýn:
Bloomsburry Academic, 2007, 336 s. ISBN 978-1847251718
ODALOŠ, Pavol. 2012. Literáronymá v slovenskej literatúre. Banská Bystrica: FHV
UMV v BB, 2012, 161 s. ISBN 978-80-557-0394-7
PHILLIPS, O Hood. A First Book of English Law. Fourth Edition. Londýn: Sweet and
Maxwell. 1960, 332 s.
POPOVIČ, Anton. 1971. Poetika umeleckého prekladu. Bratislava: Tatran, 1971, 168 s.
POPOVIČ, Anton. 1975. Teória umeleckého prekladu. Bratislava: Tatran, 1975, 293 s.
SCULLY, Terence. 1995. The Art of Cookery in the Middle Ages, Martlesham: Boydell
and Brewer, 1995, 284 s. ISBN 978-0851154305
ŠMELEVA, Tatyana Viktorovna. 2013. Onomastika. Učebnoje posobije. Slaviansk-naKubani: Izdateľskij centr filiala FGBOU VPO KubGU v g. Slavianske-na-Kubani,
2013, 161 s. ISBN 978- 5-91980-045-3
ŠMILAUER, Vladimir. 1963. Úvod do toponomastiky/nauky o vlastních jménech
zeměpisných. Praha: Státní pedagogické nakladatelství, 1963, 219 s.
VILIKOVSKÝ, Ján. 1984. Preklad ako tvorba. Bratislava: Slovenský spisovateľ. 240 s.
BARTKO, Ladislav. 1983. Mená literárnych postáv v prózach Ľudovíta Kubániho. In:
Slovenská reč. 1983, 48, 2. s. 76-84.
BARTKO, Ladislav. 2000. K poetike mien literárnych postáv z hľadiska teórie
prekladu. In: Preklad a tlmočenie 2. Banská Bystrica: Filologická fakulta UMB v BB,
2000, s. 133 – 142. ISBN 80-8055-459-5
BLANÁR,Vincent.1983. Postavení onomastiky v systému spoločenských věd In:
Onomastický zpravodaj. 1983, roč. 24, č.1, s.153–157.ISSN0232-0266
DJOVČOS, Martin – KRAVIAROVÁ, Zuzana. 2010. Možné svety a ich možné
preklady. In: Ars Aeterna, 2010, roč. 2, č. 2, s. 105 – 121. ISSN 1337-9291
DVONČ, Ladislav. 1996. Cudzie ženské priezviská v Slovenčine. In: 12. slovenská
onomastická konferencia a 6. seminár „Onomastika a škola“. Prešov 25. – 26. 10.1995.
Zborník referátov. Zost. M. Majtán – F. Ruščák. Prešov: Fakulta humanitných a
prírodných vied Prešovskej univerzity v Prešove, 1996, s. 169 – 172. ISBN 8088885043
FERNANDES, Lincoln. 2006. Translation of Names in Children’s Fantasy Literature:
Bringing the Young Reader Into Play. In: New Voices in Translation Studies 2, 2006,
44-57 s.
85

KRAJČOVIČ, Rudolf. 1991. Onomastika ahistorické disciplíny. In: X. slovenská
onomastická konferencia. Bratislava 13. – 15. septembra 1989. Zborník materiálov.
Red. M. Majtán. Bratislava: Jazykovedný ústav Ľ. Štúra SAV, 1991, s. 7 – 13
MAJTÁN, Milan. 1983. Zdroje, tvorenie a spoločenské pôsobenie literárnych vlastných
mien. In: Slovenská reč. 1983, 48, 2. s. 71-75.
MAJTÁN, Milan. 1992. Literárna onymia a umelecký preklad. In: M. Blicha (ed.),
Zborník Acta Facultatis Paedagogicae Universitatis Šafarikanae, Slavistica XXVIII.,
Zv. 3. Onomastika a škola. Banská Bystrica: Univerzita Pavla Jozefa Šafárika,
Pedagogická fakulta, 2014, s. 160 – 164. ISBN 8088697018
OLOŠTIAK, Martin. 2001. O prechyľovaní cudzích priezvisk v slovenčine. In:
Slovenská reč, 2001, roč. 66, č. 5, s. 298–308. ISSN 0037– 6981
ODALOŠ, Pavol. 2007. Literáronymá Ballekovho palánskeho obdobia. In: Súradnice
súčasnej onomastiky. Zborník materiálov zo 16. slovenskej onomastickej konferencie
Bratislava 16. – 17. 9. 2004. Zost. M. Považaj – P. Žigo. Bratislava: Veda, 2007, s. 252
– 258. ISBN 978-80-224-0971-1.
SIČÁKOVÁ, Ľuba. 2010. Jazyková a mimojazyková stránka proprií. In: Slovo o slove.
Zborník Katedry komunikačnej a literárne výchovy Pedagogickej fakulty Prešovskej
univerzity. Ročník 16. Ed. Ľ. Liptáková – M. Andričíková – M. Klimovič. Prešov:
Pedagogická fakulta Prešovskej univerzity v Prešove, 2010, s. 50 – 74. ISBN 978-80555-0201-4.

86

Elektronické zdroje
COATES, R. What is onomastics?. In: icosweb.net [online].
[cit.22. januára 2024]. Dostupné na internete:
icosweb.net/drupal/what-is-onomastics
BARDAKOVA, V. V. 2009. Govoriaščije imena v detskoj literature. In: Voprosy
onomastiki, [online]. 2009, s. 48-56. ISSN 1994-2451.
[cit. 23. januára 2024]. Dostupné na internete:
http://www.onomastics.ru/content/2009-№7
Theguardian.com
[cit. 4. apríla 2024]. Dostupné na internete:
https://www.theguardian.com/culture/2010/nov/15/cj-sansom-interview
Janssen.com
[cit. 4. apríla 2024]. Dostupné na internete:
https://www.janssen.com/slovakia/mnohopocetny-myelom-najcastejsie-sa-vyskytujucenadorove-ochorenie-krvi
Kogneo.org
[cit. 4. apríla 2024]. Dostupné na internete:
https://kogneo.org/lectors/zuzana-trstenska/
Biblia.sk
[cit. 12. apríla 2024]. Dostupné na internete:
Biblia.sk | Katolícky preklad - Druhá kniha Samuelova 11. kapitola
Thevintagenews.com
[cit. 13. apríla 2024]. Dostupné na internete:
https://www.thevintagenews.com/2021/09/02/six-mysteries-about-anne-boleyn-orshould-that-be-nan-bullen/
Lincolnsinn.org
[cit. 19. apríla 2024]. Dostupné na internete:
87

https://www.lincolnsinn.org.uk/the-estate/our-gardens/
Dictionary.cambridge.org
Heslo „joiner“
[cit. 21. apríla 2024]. Dostupné na internete:
https://dictionary.cambridge.org/dictionary/english/joiner
Orderofthecoif.org
[cit. 21. apríla 2024]. Dostupné na internete:
https://orderofthecoif.org/history
Theanneboleynfiles.com
[cit. 29. apríla 2024]. Dostupné na internete:
https://www.theanneboleynfiles.com/1-may-1536-the-fateful-may-dayjoust/?utm_content=cmp-true
Captour-paja.cz
[cit. 30. apríla 2024]. Dostupné na internete:
https://www.captour-paja.cz/l/pravo-utrpne-v-ceskem-krumlove/
Krátky slovník slovenského jazyka 4
Heslo „nakopnúť“
[cit. 3. mája 2024]. Dostupné na internete:
https://slovnik.juls.savba.sk/?w=nakopn%C3%BA%C5%A5&s=exact&c=Sf52&cs=&d
=kssj4&d=psp&d=ogs&d=sssj&d=orter&d=scs&d=sss&d=peciar&d=ssn&d=hssj&d=b
ernolak&d=noundb&d=orient&d=locutio&d=obce&d=priezviska&d=un&d=pskfr&d=p
skcs&d=psken#
Yourdictionary.com
Heslo „kicklike a mule“
[cit. 3. mája 2024]. Dostupné na:
https://www.yourdictionary.com/kick-like-a-mule

88

Krátky slovník slovenského jazyka 4
Heslo „zlovestný“
[cit. 3. mája 2024]. Dostupné na internete:
https://slovnik.juls.savba.sk/?w=zlovestn%C3%BD&s=exact&c=p2a7&cs=&d=kssj4&
d=psp&d=ogs&d=sssj&d=orter&d=scs&d=sss&d=peciar&d=ssn&d=hssj&d=bernolak
&d=noundb&d=orient&d=locutio&d=obce&d=priezviska&d=un&d=pskfr&d=pskcs&d
=psken#
Krátky slovník slovenského jazyka 4
Heslo „vzorec“
[cit. 3. mája 2024]. Dostupné na internete:
https://slovnik.juls.savba.sk/?w=vzorec&s=exact&c=Nf73&cs=&d=kssj4&d=psp&d=o
gs&d=sssj&d=orter&d=scs&d=sss&d=peciar&d=ssn&d=hssj&d=bernolak&d=noundb
&d=orient&d=locutio&d=obce&d=priezviska&d=un&d=pskfr&d=pskcs&d=psken#

89

Príloha 1. Rozhovor s prekladateľkou Veronikou Kašákovou

1.

Ako ste sa dostali k prekladu románu Temný oheň? Nebáli ste sa ísť

do prekladu tohto náročného románu, keď ste vedeli, že to je váš prvý preklad?
„K prekladu som sa dostala cez pána doktora Kubuša. On totiž preložil prvý diel série
o Shardlakovi. Na druhom diele pôvodne robila iná prekladateľka, Trstenská, ale keď
odstúpila od zmluvy, doktor Kubuš dal môj kontakt vydavateľovi, ktorý ma následne
oslovil.
Samozrejme, že som mala isté obavy a pochybnosti, či sa prekladu ujať. Predsa
len som nemala toľko skúseností. Ale musím priznať, že som bola nadšená, keďže som
mala odjakživa rada knihy a na škole som si zaumienila, že sa chcem venovať
umeleckému prekladu. Rovnako ma potešilo, že sa kniha odohráva v období, ktoré ma
kedysi fascinovalo a mala som o ňom už vopred aj nejaké znalosti.“

2.

Ako sme už v práci spomínali, prvú časť prekladala Zuzana Trstenská. Ako

hodnotíte jej preklad a akú stratégiu ste zvolili pri nadviazaní na jej prácu?
„Myslím, že jej preklad bol dobrý, Trstenská je predsa skúsená prekladateľka. Miestami
som však mala pocit, že si až tak veľmi nedohľadávala reálie a volila skôr exotizáciu, čo
bolo oproti prekladu prvého diela veľký rozdiel. Neviem, či si predtým prečítala prvý
diel alebo nie. Vydavateľ mi poslal jej časť prekladu s tým, že ho mám pozrieť a spraviť
úpravy, ak to bude potrebné. Rozhodla som sa, že chcem nadviazať na preklad prvého
diela, aby to bolo konzistentnejšie pre čitateľov, ale, samozrejme, preklady, s ktorými
som súhlasila, som sa snažila ponechať tak, ako ich mala v svojej časti ona. Priznávam,
že syntaktické veci som upravila skôr podľa štýlu, ktorý je prirodzenejší mne.“

3.

V knihe je veľa náročných náboženských termínov, ale aj iných

zaujímavých a ťažkých vetných konštrukcií na preklad. Ako ste postupovali
pri ich preklade?
„Pri náboženských veciach som konzultovala s kolegyňou, ktorá sa v tejto tematike
vyzná viac ako ja. Tiež som pri preklade konzultovala doktora Kubuša, ktorý mi dosť

1

pomohol ako s náboženskými termínmi, tak aj so samotným prekladom, ku ktorému mi
vždy poslal svoje poznámky a postrehy. Čo sa týka vetných konštrukcií, najskôr som sa
snažila pochopiť celkový význam viet, čo tým chcel autor povedať, a potom som sa
pustila do prekladu.“

4.

Pri analýze sme našli pár prípadov negatívneho posunu a nekonzistentnosti

prekladu, kde si myslíte, že nastala chyba? (Tu chcem poukázať na rozdielne
stratégie vo Vašom a jej preklade. Viacero proprií je preložených v prvej časti
inak, ako Vo vašej časti.)
„No... toto je zaujímavá situácia. Ako som už spomínala, dostala som prvú časť
prekladu s tým, že ju mám pozrieť a mohla som ju aj upraviť, čo som aj spravila.
Snažila som sa o to, aby bol preklad konzistentný, čiže som zjednotila preklad termínov,
mien a podobne. Túto upravenú verziu som poslala aj vydavateľovi, ale z nejakého
dôvodu ho nepoužil a túto skutočnosť som si všimla, až keď kniha vyšla.“

5.

Ako hodnotíte spätnú väzbu od vydavateľstva, redaktora a editora?

„Spätná väzba bola celkom pozitívna. S vydavateľom sa mi komunikovalo dobre. Keď
som požiadala o predĺženie termínu odovzdania, tak s tým nemal problém. Čo sa týka
práce s redaktorkou, tú tiež hodnotím veľmi dobre. Vecne mi ponúkla svoje pohľady
a zásahy a nikdy sme nemali problém sa zhodnúť. Predpokladám, že chyba nastala, až
keď išiel preklad to tlače. Poslali mi ešte zalomenú verziu, v ktorej som skontrolovala
len pár drobností, no nenapadlo mi, že by mohli použiť neupravenú verziu. Z redakcie
mi prišla len moja časť prekladu, takže som to nemala v tejto fáze ako odkontrolovať.“

6.

Mercer’s Hall a Joiner’s Hall – Čo sa týka týchto spoločností, prečo sú

truhlári preložení ale „merceri“ nie?
„Myslím, že takto to nebolo preložené v mojej časti prekladu, ten začína dvanástou
kapitolou. Nenašla som to tam a ani v upravenej verzii Trstenskej, takže predpokladám,
že chyba vznikla niekde počas korektúry/zalomenia textu.“

2

7.

The house of Glass– V prvej časti ako Dom Glassovcov a v druhej časti ako

sklenený dom. Aká bola stratégia alebo motivácia pri tomto preklade?
„Rozhodla som sa ho preložiť ako „Sklenený dom“ pre tento opis z dvadsiatej prvej
kapitoly: „Pochopil som, prečo bol známy aj ako Sklenený dom. Celé priečelie
pokrývali kosoštvorcové okenné tabule a v niektorých stredových tabuľkách bol
vyobrazený erb rodiny Vaughanovcov.“ Rovnako sa v knihe nikde nespomínajú žiadni
Glassovci, takže som usúdila, že sa názov odkazuje na vzhľad a v Angličtine sa názvy
vždy píšu s veľkým začiatočným písmenom.“

8.

Pope´s head tavern, Tavern Barbary Turk a Bishop´s Head Brothel– iba prvý

hostinec nie je preložený, pričom sa taktiež dá preložiť. Prečo je to tak?
„Opäť ide o chybu v neupravenom preklade. V mnou upravenej verzii prekladu
Trstenskej je Pope’s Head Tavern preložené ako hostinec Pápežova hlava.“

9.

Našli ste niekde v paralelných textov May Day Jousts? My sme túto udalosť

nikde nevedel nájsť, ale boli tam k tomu nejaké obrázky, inšpirovali ste sa nimi, či
ste niekde tieto zápasy našli aj spomenuté?
„Po hľadaní tohto termínu som sa rozhodla pre preklad opisom, keďže som ho
v paralelných textoch neobjavila. Jousts boli rytierske súboje, a preto som sa rozhodla
pre preklad opisom, pretože som usúdila, že to tak bude pre čitateľa jednoduchšie. Síce
sa tento termín viaže na konkrétnu udalosť, ktorá sa spája s pádom Anny Boleynovej, no
myslím, že táto informácia bola jasná z kontextu a opisným prekladom sa význam
nestratil“.

10.

Conveyance

Na strane 39 Sharldlakov koncipient Skelly spomína zmluvu o prevode
nehnuteľnosti. Slovo conveyance je najprv preložené ako zmluva o prevode
nehnuteľnosti, neskôr preložené iba ako prevod majetku a do tretice preložené ako
zmluva o prevode majetku. Všetko sú to v podstate synonymá, avšak znova tu
nastáva problém nekonzistentnosti prekladu.

3

„Priznávam, že by bolo pre čitateľa asi jednoduchšie, keby bol tento termín preložený
jednotne.“

11.

Podľa nás sú niektoré Barakove repliky moc jemne preložené na jeho

výchovu a správanie, myslíme si, že mohli byť preložené aj expresívnejšie.
„Toto je vždy zapeklitá téma, však? Ja som sa snažila, aby to nebolo príliš ani na jednu
stranu. Nechcela som prílišnú expresivitu, ale zase ani úplne stlmiť tieto výrazy.
Neviem, či sa mi to podarilo, ale ja si myslím, že to bolo primerané. Aj keď mám pocit,
že v treťom diele som bola pri Barakovi expresívnejšia.“

12.

Čo sa týka redaktora alebo editora, našli sme takéto chyby v knihe:

Na prelome strán 452 a 453 nájdeme chybnú vetu, v ktorej je nesprávne použitý
slovosled. Pôvodná veta znie: „Keď som po ho ňom čítal.“ Čo je očividne veľmi zlý
slovosled. Vetu by sme, samozrejme, opravili: „Keď som ho po ňom čítal.“
„Súhlasím. Pozerala som redigovaný text a redaktorka si to naozaj nevšimla. Preklad
som predtým, ako som ho poslala, čítala viackrát, ale neuvedomila som si túto
syntaktickú chybu. V redigovanom texte som pozerala len zásahy redaktorky.“

13.

Na strane 416 si môžeme povšimnúť zlý slovosled vety: „Na druhom konci

katedrály sa ozýval ako vzdialený hluk, Cranmerov stúpajúci a klesajúci hlas.“
Takáto konštrukcia a syntax znie veľmi neprirodzene. Odporúčali by sme
z podraďovacieho súvetia spraviť jednu vetu: „Cranmerov stúpajúci a klesajúci
hlas sa na druhom konci katedrály ozýval ako vzdialený hluk.“
„Súhlasím. Tu platí to isté, čo aj pri predošlom postrehu.“

4

