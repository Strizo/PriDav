PREŠOVSKÁ UNIVERZITA V PREŠOVE
FAKULTA ŠPORTU

VYUŽITIE POHYBOVÝCH HIER V POHYBOVEJ
PRÍPRAVE DETÍ
Bakalárska práca

2022
Martin Činčár

PREŠOVSKÁ UNIVERZITA V PREŠOVE
FAKULTA ŠPORTU

Využitie pohybových hier v pohybovej príprave detí
Bakalárska práca

Študijný program:

šport a zdravie

Študijný odbor:

vedy o športe

Školiace pracovisko:

Katedra športovej edukológie a humanistiky

Školiteľ:

Mgr. Beáta Ružbarská, PhD.

Prešov 2022
Martin Činčár

2

Čestné vyhlásenie
Čestne vyhlasujem, že som záverečnú prácu vypracoval samostatne na základe
svojich

vedomostí

s

využitím

informačných

zdrojov

uvedených

v zozname

bibliografických odkazov.

Prešov 06.05.2022

....................................

3

Poďakovanie:
Týmto by som sa chcel poďakovať Mgr. Beáte Ružbarskej, PhD. za jej spoluprácu
pri tvorbe tejto práce. Ďakujem za jej ústretovosť, snahu poradiť a pomôcť. Ukázala mi
smer, ktorým by som sa v práci mohol uberať.

4

ABSTRAKT
Činčár, Martin. Využitie pohybových hier v pohybovej príprave detí [bakalárska práca].
Prešovská univerzita v Prešove (Prešov, Slovensko). Fakulta športu. Katedra športovej
edukológie a humanistiky. Školiteľ: Mgr. Beáta Ružbarská, PhD. Stupeň odbornej
kvalifikácie: bakalár. Prešov: FŠ PU, 2022. s.62
Hlavná myšlienka našej práce bola, atraktívne využiť pohybové hry v mladšom
školskom veku. Deti sú základom pre našu budúcnosť a hýbať sa v mladšom školskom
veku potrebujú viac ako dospelí. Chceli sme spestriť hodiny telesnej výchovy, tréningové
procesy, využitie pohybových hier v táboroch. Hlavný cieľ nášho výskumu je, na základe
štúdia literárnych prameňov, zostaviť zásobník pohybových hier na rozvoj jednotlivých
pohybových schopností v mladšom školskom veku. Paleta hier sa skladá z novších hier,
zameraných na motiváciu a hlavne sa deti majú na samotných hrách zabaviť. Hlavné
zameranie našej práce je na konkrétne pohybové schopnosti, ako sú sila, rýchlosť,
vytrvalosť a koordinácia. Zamerali sme sa hlavne na deti zo všetkých škôl, klubov
a táborov, preto sme nevyužívali veľa pomôcok, ktoré by pohybové hry mohli spestriť, ale
tvorili sme ich tak, aby si to mohol dovoliť zahrať každý. Chceli sme tým aj dokázať, že
na rozvoj sily, rýchlosti, vytrvalosti a koordinácie, nie sú potrebné žiadne prevratné
pomôcky a dokáže ich pomocou pohybovej hry rozvíjať každý. Športové hry sme
zostavovali pre vekové kategórie najmä mladšieho školského veku, ale hry sú tiež vhodné
pre deti predškolského a staršieho školského veku, keďže určité pohybové schopnosti je
najlepšie rozvíjať v určitých senzitívnych obdobiach. Výsledkom našej práce sú pohybové
hry, ktoré môžeme využiť v telesnej výchove, tréningových procesoch alebo v táboroch,
čo pomôže k rozvoju pohybových schopností detí.

Kľúčové slová:
Pohybové schopnosti. Mladší školsky vek. Motivácia. Športové hry.

5

ABSTRACT
ČINČÁR, Martin. Use of movement games in children's physical training. [Bachelor
thesis]. University of Prešov (Prešov, Slovakia). Faculty of Sports. Department of Sport
Education and Humanistic. Supervisor: Mgr. Beáta Ružbarská, PhD. Degree of
qualification: bachelor. Prešov: FŠ UP, 2022. 62 p.
The main idea of our work was to make attractive use of movement games at a younger
school age. Children are the basis for our future and they need to move more at a young
school age than adults. We wanted to diversify the lessons of physical education, training
processes, the use of movement games in the camps. The main goal of our research is based
on the study of literary sources to compile a stack of movement games for the development
of individual movement skills at a younger school age. The range of games consists of
newer games, focused on motivation, and especially children should have fun playing on
their own. The main focus of our work is on specific motor skills such as strength, speed,
endurance and coordination. We focused mainly on children from all schools, clubs and
camps, so we did not use many tools that could diversify movement games, but so that
everyone can afford to play it. We also wanted to prove that for the development of
strength, speed, endurance and coordination, no revolutionary aids are needed and
everyone can develop them with the help of a movement game. We created sports games
for age categories, especially of younger school age, but also games are suitable for
children of preschool and older school age, as it is best to develop certain motor skills in
certain sensitive periods. The result of our work are movement games that we can use in
physical education, training processes or camps, which will help to develop children's
movement skills.

Key words:
Motor skills. Younger school age. Motivation. Sport games.

6

OBSAH
ABSTRAKT..................................................................................................................... 5
ABSTRACT ..................................................................................................................... 6
ZOZNAM OBRÁZKOV A ILUSTRÁCIÍ.................................................................... 8
ÚVOD ............................................................................................................................. 10
1. SÚČASNÝ STAV RIEŠENEJ PROBLEMATIKY.............................................. 11
1.1 Pohybová príprava v mladšom školskom veku....................................................... 11
1.1.1 Telesný a pohybový vývin v mladšom školskom veku................................... 13
1.1.2 Riziká predčasnej športovej špecializácie ...................................................... 17
1.2 Pohybové hry ako motivačný faktor ....................................................................... 20
1.2.1 Rozvoj pohybových schopností v senzitívnych obdobiach ............................. 22
2 CIEĽ A ÚLOHY VÝSKUMU ................................................................................ 27
2.1

Cieľ ...................................................................................................................... 27

2.2

Úlohy ................................................................................................................... 27

3 METODIKA PRÁCE.............................................................................................. 28
3.1

Analýza odbornej literatúry ................................................................................. 28

3.2

Metodický popis tvorby zásobníka športových hier ............................................ 28

4 METODICKÝ ZÁSOBNÍK POHYBOVÝCH HIER .......................................... 30
4.1

Pohybové hry zamerané na rozvoj sily................................................................ 30

4.2

Pohybové hry zamerané na rozvoj rýchlosti........................................................ 37

4.3

Pohybové hry na rozvoj vytrvalosti ..................................................................... 44

4.4 Pohybové hry na rozvoj koordinácie....................................................................... 49
ZÁVER PRÁCE ............................................................................................................ 57
ZOZNAM BIBLIOGRAFICKÝCH ODKAZOV ...................................................... 58

7

ZOZNAM OBRÁZKOV A ILUSTRÁCIÍ
Obrázok 1 Zranené nôžky ........................................................................................ 31
Obrázok 2 Obmena hry zranené nôžky.................................................................... 31
Obrázok 3 Žaba ........................................................................................................ 32
Obrázok 4 Obmena hry žaba.................................................................................... 32
Obrázok 5 Potiahni súpera ....................................................................................... 33
Obrázok 6 Obmena hry potiahni súpera .................................................................. 33
Obrázok 7 Fúrik ....................................................................................................... 34
Obrázok 8 Obmena hry fúrik ................................................................................... 34
Obrázok 9 Vyskoč mi na chrbát............................................................................... 35
Obrázok 10 Obmena hry vyskoč mi na chrbát......................................................... 36
Obrázok 11 Starkého sane........................................................................................ 37
Obrázok 12 Obmena hry starkého sane ................................................................... 37
Obrázok 13 Chyť mi chvostík.................................................................................. 38
Obrázok 14 Obmena hry chyť mi chvostík.............................................................. 38
Obrázok 15 Rýchlejšie číslo vyhráva....................................................................... 39
Obrázok 16 Obmena hry rýchlejšie číslo vyhráva ................................................... 39
Obrázok 17 Skús ma dobehnúť................................................................................ 40
Obrázok 18 Obmena hry chyť mi chvostík .............................................................. 40
Obrázok 19 Chyť si loptičku.................................................................................... 41
Obrázok 20 Obmena hry chyť si loptičku ................................................................ 41
Obrázok 21 V kruhu je nám fajn.............................................................................. 42
Obrázok 22 Obmena hry v kruhu je nám fajn.......................................................... 42
Obrázok 23 Víťazná lopta........................................................................................ 43
Obrázok 24 Obmena hry víťazná lopta .................................................................... 43
Obrázok 25 Pozbieraj všetky loptičky ..................................................................... 44
Obrázok 26 Člnkový beh ......................................................................................... 45
Obrázok 27 Obmena hry člnový beh ....................................................................... 45
Obrázok 28 Zber klobúčikov ................................................................................... 46
8

Obrázok 29 Divný beh ............................................................................................. 47
Obrázok 30 Nový spoluhráč - beh prvých ............................................................... 48
Obrázok 31 Beh druhých ......................................................................................... 48
Obrázok 32 Beh tretích ............................................................................................ 48
Obrázok 33 Beh štvrtých.......................................................................................... 48
Obrázok 34 Od prvého až k poslednému ................................................................. 49
Obrázok 35 Loptička v kuželi.................................................................................. 50
Obrázok 36 Obmena hry loptička v kuželi .............................................................. 50
Obrázok 37 Hadia dráha .......................................................................................... 51
Obrázok 38 Obmena hry hadia dráha ...................................................................... 51
Obrázok 39 Myši bez domova ................................................................................. 52
Obrázok 40 Obmena hry myši bez domova ............................................................. 52
Obrázok 41 Štafetové kruhy .................................................................................... 53
Obrázok 42 Obmena hry štafetové kruhy ................................................................ 54
Obrázok 43 Beh po lavičke...................................................................................... 55
Obrázok 44 Obmena hry beh po lavičke.................................................................. 55
Obrázok 45 Udrž rovnováhu.................................................................................... 56
Obrázok 46 Obmena hry udrž rovnováhu................................................................ 56

9

ÚVOD
Danej problematike som sa už venoval, keďže som trénoval futbalistov od 8 do 15
rokov a v tréningových procesoch som využíval pohybové hry na rozohriatie. Stále je to
oblasť, ktorá ma zaujíma z hľadiska športu asi najviac a je stále na čom pracovať , preto aj
výber mojej témy sa ubral týmto smerom. Najviac skúseností s využívaním pohybových
hier mám vo futbale, preto aj mnohé z nich použijeme v zásobníku hier. Keďže dieťa
mladšieho školského veku sa stále telesne vyvíja, budeme pri výbere športových hier na to
brať ohľad. Motivácia je tiež dôležitý aspekt pri športoch a to najmä u detí, preto dúfam,
že vďaka našej bakalárskej práci prinesieme zaujímavé podnety aj k tejto téme. Snažili sme
sa využívať čo najnovšie informačné zdroje k danej problematike, z každého problému,
ktorý sme v práci rozoberali, tie hlavné zdroje, ktoré sme použili a obohatili naše vedomosti
sú v zozname bibliografických odkazov a veľa krát boli pre nás inšpiráciou k tvorbe našej
práce, zveľaďovanie si vedomosti a opretie sa o citácie daných definícií.
Venujeme sa téme „Využitie pohybových hier v pohybovej príprave detí“ z toho
dôvodu, pretože si myslíme, že rodičia nevenujú dostatočnú pozornosť správnemu
motorickému vývinu svojich detí, alebo neprikladajú veľkú vážnosť faktu, že keď dieťa
rastie, tak potrebuje vyvíjať veľa pohybu. Práca môže mať veľký prínos či už pre rodičov,
trénerov alebo animátorov, vďaka zásobníku cvičení.
V teoretickej časti sa budeme venovať hlavne deťom v mladšom školskom veku, kde
rozoberieme ich pohybovú prípravu a aj aký môže mať vplyv nedostatok pohybu na dieťa.
Telesný vývin a pohybový vývin v mladšom školskom veku rozoberieme z hľadiska
psychológie a fyziológie. Riziká predčasnej špecializácie sú často dôvodom, prečo dieťa
končí so športom, preto sa v našej práci budeme venovať i konkrétnym dôvodom, ktoré to
môžu ovplyvňovať. V rámci motivácie rozoberieme, čo dokáže vplývať na dieťa. V rozvoji
pohybových schopností taktiež uvedieme, ktoré schopnosti je dobré rozvíjať v akom veku
(senzitívnych obdobiach).
V našej metodickej príprave bude cieľom vytvoriť zásobník hier na rozvoj sily,
rýchlosti, vytrvalosti a koordinácie v mladšom školskom veku. Dané hry následne bude
môcť využiť každý pedagóg na telesnej výchove, každý tréner na tréningu a každý animátor
v tábore. Prioritu budeme klásť na motiváciu a zábavu v daných hrách.

10

1. SÚČASNÝ STAV RIEŠENEJ PROBLEMATIKY
1.1 Pohybová príprava v mladšom školskom veku
Pri pohybovej príprave dieťaťa v mladšom školskom veku, musíme brať do úvahy jeho
telesnú pripravenosť. Pri nástupe do školy dieťa už má zvládať samoobslužné úkony.
Posudzovanie zdravotného stavu dieťaťa musíme nechať na odborníka, lekára. Veľmi často
sa podceňuje vývoj počas tehotenstva, samotný pôrod a vývoj dieťaťa po pôrode. Väčšinou
si ľudia pod pojmom ,,telesný“ predstavujú výšku a váhu, to väčšinou rozhoduje o tom,
kedy dieťa umiestnia do školy. Treba myslieť aj na iné faktory, ako napríklad predčasný
pôrod. Deti, ktoré boli predčasne narodené môžu mať problém v reči, somatike a je
pravdepodobné, že ich nervová sústava sa bude vyvíjať pomalšie. Takisto môžu nastať
problémy v pozornosti a iné. V takomto prípade je nevyhnutné sledovať celkový zdravotný
stav dieťaťa, či nemá zmyslové, telesné poruchy alebo neprekonalo chronické ochorenia.
Zvýšená chorobnosť môže negatívne ovplyvniť koncentráciu dieťaťa a adaptáciu na nové
prostredie. Pri vstupe do školy je dôležité, aby dieťa bolo vyspelé po emocionálnej aj
psychickej stránke. Len fyzická stránka na to nestačí, aj keď je tiež dôležitá. Pri vstupe do
školy sa menia aj telesné proporcie dieťaťa, ako napríklad vytiahnutie postavy, predlžujú
sa ruky aj nohy. Už v tomto období je dôležitý strečing, aby dieťa nemalo skrátené svalstvo.
So zmenou postavy úzko súvisia aj zmeny ovládania tela. Pohyby, ktoré nezvládalo sú
zrazu presnejšie, zvyšuje sa koordinácia (Holčáková, 2008).
S pribúdajúcim vekom dieťaťa sa pohybová aktivita u detí vytráca, v dnešnej dobe to
môže byť kvôli počítačovým hrám alebo aj s pribúdajúcou zodpovednosťou v škole. Môže
to prejsť do inaktivity a tým narastá počet ľudí, ktorí trpia obezitou, ktorá negatívnym
spôsobom ovplyvňuje pohybový a kardiovaskulárny systém človeka (Sovers, 2003).
Kudláček (2005) uvádza, že až 10,7 % mužov a 15,9 % žien sú nešportujúcou
populáciou. To je dôvod, prečo je dôležité už deti v mladšom školskom veku motivovať
k športu a najmä k pohybovým hrám.
Pohybové hry majú byť zábavné, dobrovoľné, zamerané na šikovnosť a sebavedomie.
Preto Daley (2002) uvádza, že k podmienkam tvorenia kladného vzťahu k športu
a celoživotnej pohybovej aktivite patrí pozitívny pocit dobrovoľnosti a spokojnosti z
pohybovej aktivity, pohybové sebavedomie a šikovnosť. Za rozhodnutie, že tú danú
pohybovú aktivitu bude človek vykonávať, je zodpovedná vnútorná motivácia k pohybovej
aktivite.

11

Ak poznáme zákonitosti motorického vývinu detí, umožňuje nám to rozvíjať pohybové
predpoklady. Pri výbere správnych pohybových aktivít ovplyvňujeme intelektuálny,
psychický a sociálny rozvoj osobnosti detí (Laczo, 2013).
Pri výbere pohybovej hry je vždy dôležité dodržať úspešnosť hry a dosiahnutie cieľov.
Úspešnosť hry v zmysle toho, aby to deti zvládali a plnili daný cieľ, ktorý im má pohybová
hra priniesť. Hlavným východiskom pri voľbe hry je pohybový obsah hry, pohybová
činnosť, ktorú si deti budú osvojovať (napr. chôdzu, beh, skok, lezenie, hádzanie...) a tie
pohybové schopnosti, ktoré si budú najviac rozvíjať ( rýchlosť, silu, vytrvalosť alebo
koordináciu pohybu (Pavlovičová, 1998).
(Laczo 2013, s.51) uvádza, že: ,,vo všeobecnosti sa motorický vývin poníma buď
kontinuálne ako sled drobných zmien, alebo naopak štádiovo ako sled určitých krokov
alebo fáz, pričom toto ponímanie prevláda“.
Za

najprudšie

vývinové

obdobie

sa

vo

všeobecnosti

považuje

obdobie

vnútromaternicového vývoja a prvý, tretí, šiesty, deviaty až dvanásty rok života. Prvých
šesť rokov života dieťaťa narastá rýchlosť motorického vývinu dieťaťa približne trikrát
viac ako v dvoch nasledujúcich šesťročných etapách (Laczo, 2013).
V období mladšieho školského veku v pohybovom režime detí zohráva veľkú úlohu
telesná výchova v škole, ale aj neorganizované formy. V neorganizovaných formách deti
cvičia rekreačne, športujú samé, v rodine, v spoločnosti kamarátov a vo voľnom čase.
Pohybové aktivity si častokrát deti vyberajú náhodne, v závislosti od prostredia, rodiny,
veku záujmu detí a podobne (Novotná a kol., 2009).
Z pohľadu gymnastickej prípravy ako súčasti všestrannej pohybovej prípravy mladých
športovcov, aby ju prevádzali v praxi, musíme byť presvedčený o jej prínose. Pri návrate
v čase do antiky, význam pojmu gymnastika bol starať sa o ľudské telo a jeho pohybové
funkcie, preto nehľadajme za gymnastikou len jednotlivé cviky. Nemôžeme za dôležité
brať objem svalstva, ale nácvik pohybov, koordinovanie funkcií svalov v rôznych
pohyboch. Vo futbale môžeme vidieť, ak futbalista strelí gól, zo šťastných emócií spraví
salto alebo premet. Sú to gymnastické cviky, ktoré sa v tréningovom procese futbalistu
nevyskytujú, no daný futbalista má základňu všestrannej pohybovej prípravy, vníma
pohyby tela v gravitačnom poli a dokáže koordinovať pohyby jednotlivých telesných
segmentov. Schopnosti, ktoré sa naučíme, sú ovplyvňované širokosťou a úrovňou
všeobecnej pohybovej prípravy. Čím väčšia je naša úroveň všeobecnej pohybovej prípravy,
tým viac určitých cvikov sme schopní v bezpečnej a stabilnej podobe vykonávať. Učíme

12

sa pohyby, ako napríklad vpred, vzad, vľavo, vpravo a tiež pohyby rotačného typu,
napríklad kotúľ vpred, vzad, obrad okolo osi tela, premet stranou. Deti majú zvládnuť
pohyby otočne, vpravo, vľavo. Pri rotačných pohyboch je potrebné učiť deti rotovať na
stranu, ktorá je pre nich dominantná. Proces, v ktorom sa učíme v čase je pohybové učenie,
ktoré je rôzne. Záleží to od športu, kde sa aplikuje nešpecifická alebo špecifická záťaž. Ak
hovoríme o gymnastických športoch, najväčšia opora je všestranná pohybová pripravenosť
(motoricko-funkčná príprava). Častá veta „učíme polohám a pohybom“ zdôrazňuje
vážnosť začiatočných polôh na priebeh pohybu. Začiatkom učenia sa nových pohybov je
najprv nastaviť dieťa do začiatočnej polohy a zdôrazniť kľúčové miesto na učenie sa
zručností. Keď máme začiatočníka, tak musíme dávať pozor na to, aby precvičoval veľké
svalové skupiny. Zo začiatku sa zameriavame na presnosť pohybu a zdokonaľovanie
techniky, postupne na rýchlosť. Postupom času do cvičenia zaradzujeme kombinované
pohyby, kde ruky a nohy robia iné činnosti (rozdiel ľavá – pravá). Činnosti, ktoré sú
dlhodobé sa musia opierať o plány reálneho typu a tie musia čerpať zo znalosti teoretických
aj praktických (Krištofič, 2006).
1.1.1 Telesný a pohybový vývin v mladšom školskom veku
Počas obdobia mladšieho školského veku, ktoré je na vývin veľmi dlhé, dochádza
k častým bio-psycho-sociálnym zmenám. Mladší školský vek sa na základe tohto, pomerne
dlhého vývinu, rozdeľuje vnútorne na dve samostatné obdobia a to je detstvo
a prepubescencia alebo neskoré detstvo a detstvo s ohraničením okolo deviateho roku
života dieťaťa (Perič, Ružbarský, 2019).
Telesný vývin v mladšom školskom veku je charakterizovaný rovnomerným rastom
telesnej výšky a telesnej hmotnosti. Ročne sa zvyšuje telesná výška o 6 až 8 centimetrov.
Počas rastu telesnej výšky sa zväčšuje krvný obeh, pľúca a s nimi spojená vitálna kapacita
a takisto sa rozvíjajú vnútorné orgány. Zakrivenie chrbtice sa v tomto období stabilizuje,
kĺbové spojenia mäknú a majú vyššiu pružnosť a osifikácia kostí vzrastá rýchlym tempom.
Nastáva formovanie tvaru tela a vyrovnanejším pomerom medzi trupom a končatinami. Na
základe pozitívneho rastu sa vytvárajú priaznivejšie predpoklady pre rozvoj a osvojenie
rozličných pohybových hier a foriem (Perič, Ružbarský, 2019).
Kvôli vyššie uvedeným zmenám, ktoré nastávajú v tomto období, autorka Hájková et.
al. (2006) upozorňuje na možnosť vzniku zlého držania tela. Zhoduje sa s ňou aj Vilímová

13

(2002) a dopĺňa, že príčinou môže byť jednostranné neprimerané zaťaženie, či nedostatok
pohybovej aktivity a nezdravé stravovanie.
Mozog, ktorý patrí medzi orgány CNS, má svoj rast ukončený už pred začiatkom tohto
obdobia. Aj keď sa mozgové štruktúry naďalej vyvíjajú, nastávajú vhodné podmienky pre
vznik nových podmienených reflexov a po dovŕšení šiesteho roka života je nervový systém
dostatočne vyvinutý aj pre zložitejšie koordinačne pohyby (Rowland, 2005).
Pre každého jednotlivca platí, že telesný rast a vývin sú dve neoddeliteľné súčasti
celkového vývoja osobnosti, pričom vzájomne súvisia (Číllik a kol., 2013).
Takzvaným „druhým detstvom“ charakterizujeme vekové rozpätie mladšieho školského
veku (od 6 do 10 – 11 rokov). K zmenám v komplexnom vývine dochádza počas dolnej
hranice (5 – 7 rokov). Pre toto obdobie je charakteristická dočasná disharmonizácia. Do
šiesteho roku života v konštrukcií tela dominuje hlava a trup a keď dieťa dovŕši šiesty rok
života, tak nastávajú výrazné zmeny v telesnom vývine: hlava a trup rastú pomalšie ako
končatiny a tým sa telesný vzhľad postavy mení. Pri dovŕšení piateho a šiesteho roku života
dieťaťa sa podľa pravidiel hodnotí školská zrelosť a hodnotí sa na základe stavu a vývinu
jemnej a celkovej motoriky, grafomotoriky, zrakovej a sluchovej percepcie. Taktiež sa
hodnotí reč, sociálna a pracovná zrelosť, vyjadrovacie schopnosti dieťaťa (Číllik a kol.,
2013).
Podľa Oravcovej (2002) je telesný vývin rovnomerný, plynulý, telesné proporcie
dieťaťa sú harmonicky rozvinuté, a niektoré dievčatá javia na konci tohto obdobia už prvé
znaky pohlavného dozrievania, takzvané sekundárne pohlavné znaky. Deti v tomto
vekovom období majú vysokú schopnosť učiť sa novým veciam, z hľadiska k športu sa
učia nové pohyby, pohybové zručnosti. Preto v tomto veku odporúčame, aby si dieťa
vybralo šport, ktorý ho baví a neustále sa v ňom rozvíjalo.
Oravcová (2002) vývin definuje ako postupné, relatívne nezvrátené zmeny
organizmu, ktoré prebiehajú v čase, týkajú sa telesných i duševných stránok jedinca a pre
každú etapu života sú typické konkrétne zmeny, prebiehajúce u všetkých ľudských
jedincov podobne, no s rešpektovaním individuality vývinu každého jedinca.
Oravcová (2002, s.5) delí vývinové zmeny takto:
➢ ,,Progresívnym (evolučným), ktoré znamenajú prínos niečoho nového, pokrok
v telesnom i duševnom vývine, predstavujú zákonitý (nie náhodný) prechod od
menej

dokonalej

úrovne

jednotlivých

telesných

a psychických

funkcií

k dokonalejšej. Progresívne zmeny sú typické pre obdobie detstva a dospievania.

14

V období dospelosti síce dochádza k určitým progresívnym zmenám psychiky, ale
tieto zmeny nie sú tak výrazné a prevratné, preto o období dospelosti hovoríme skôr
ako o období stability, typickom produktívnym využívaním dosiahnutej úrovne
vývinu,
➢ Regresívnym (involúčným) zmenám, ktoré znamenajú návrat na predchádzajúcu
úroveň vývinu, k starým kvalitám. Tieto zmeny sa obávajú najmä v období neskorej
dospelosti a staroby (cca po 50-tom roku veku), ide o úbytok schopností, tvorivostí,
funkčnosti zraku, sluchu a pod. Tieto zmeny ale nájdeme i v období detstva či
dospievania, napr. ide o zabudnutie naučeného, stratu už osvojených zručností,
regresívne zmeny ako následok dlhšej choroby a pod“.
Ružbarský (2018, s.58) definuje, že ,, Motorický vývin je zložitý proces, ktorý
ovplyvňujú najmä tieto činitele: dedičnosť ,výchova ,prostredie, vlastná aktivita. Všetky
činitele tesne súvisia a pôsobia vo vzájomných vzťahoch“.
Pohybový vývin v mladšom školskom veku je charakteristický veľkým nárastom
pohybových aktivít. Veľa odborníkov považuje vek 6 – 10 rokov za obdobie, v ktorom
sa tvoria rezervy fyzických a duševných síl jedinca. Preto pohybová aktivita má
obsahovať zásady častého striedania a špecifikácií motivácie. Pri tímových
pohybových hrách zistíme, kto ma vodcovské schopnosti. Vodcami sa väčšinou stávajú
deti, ktoré sú fyzicky zdatné (Nôtová a kol., 2009).
Pohyb a pohybové aktivity v mladšom školskom veku sú výrazným prínosom
k zdokonaľovaniu nervovo-svalovej koordinácie. Pre deti to znamená výrazne zmeny
v ich organizme. Telesné cvičenia prispievajú k rozvoju telesných orgánov a podporujú
aj rozvoj vyššej nervovej sústavy. V mladšom školskom veku sa deti zoznamujú
s telesnými cvičeniami a je to najlepšie obdobie k vytváraniu vzťahu k pravidelnému
cvičeniu (Nôtová a kol., 2009).
Ružbarský (2018, s67) uvádza, že „veľmi častým prejavom dieťaťa v tomto veku je
hra, ktorá stráca svoj poznávací a tvorivý charakter a orientuje sa skôr na pohybovú
oblasť“.
Preto je v tomto prípade dobré pohybové hry tvoriť s cieľom z pohybovej oblasti (
orientácie v priestore, hry vonku a podobne).
V mladšom školskom veku deti dosahujú v koordinácii, najmä rovnováhe, rýchlosť
a silu svalového ťahu, ale treba si dávať pozor, pretože pre obdobie mladšieho
školského veku je kĺbová pohyblivosť aj ohybnosť chrbtice príliš vysoká. V tomto

15

vekovom období úroveň dospelého dosahuje najmä nervovo-svalová koordinácia a je
badať rozdiely medzi chlapcami a dievčatami vo výbere činnosti a tiež po fyzickej
stránke, aj keď rozdiely sú malé. Zautomatizované sú už základné pohybové formy,
ako je chôdza, beh, skok, hod. Beh už je základná forma pohybu a pripomína beh
dospelých tým, že je harmonický a plynulý, rozdiely sú v pružnosti pohybu. Skok
oproti behu zaostáva, kvôli tomu, že to tak často deti nerobia. Deti už vedia skákať do
výšky aj diaľky, len kvalita skoku závisí od toho, čo sa už naučili v predškolskom
a školskom veku. Ak porovnáme beh, skok a hod, tak hod výrazne zaostáva.
Najčastejšie formy hodu sú obojručne a hod spodným oblúkom. Výrazný rozdiel je aj
v diaľke hodu medzi chlapcami a dievčatami, chlapec hodom prekoná väčšiu
vzdialenosť ako dievča. V mladšom školskom veku deti už ovládajú kopy, odrážanie
raketou loptu a chytanie do jednej ruky - pri deťoch od 10 rokov. Dieťa v siedmom
roku života rozvíja kombinačné schopnosti, ako napríklad skok s rozbehom, chytanie
a hádzanie. V siedmom roku života je možné naučiť dieťa plávať plaveckým
spôsobom. Deti v tomto období chcú vykonávať presný pohyb a dosiahnuť cieľ, ktorý
si vytýčilo, tiež sa vytvára rytmická vnímavosť, ak majú dostatok akustických
rytmických podnetov. Škola má mierne negatívny vplyv na dieťa v telesnom vývine
a vývine motoriky. V škole má dieťa obmedzený pohyb oproti predškolskému veku.
Vyučovanie má rešpektovať somatické a fyziologické potreby dieťaťa tohto veku,
činnosti ako beh, šplh, lezenie, hádzanie a pohybové hry sú vhodné. Pri nástupe do
školy sa dieťa môže naučiť aj iným činnostiam, ako napríklad lyžovanie, bicyklovanie,
plávanie, korčuľovanie a pohybové hry. Pre chlapcov je vek 10 – 12 rokov najvhodnejší
vek pre motorické učenie a u dievčat zasa vek 9 – 11 rokov (Ružbarský, 2018).
V mladšom školskom veku deťom chýba úspornosť – ekonomickosť a to sa
prejavuje v pohybovej činnosti. Robí veľmi veľa nadbytočných pohybov, väčšinou sú
tie pohyby spontánne a nepresné, ako keď dieťa vkladá do chôdze klus poskočný a iné
pohyby. Základom všetkých detských hier v tomto období je beh. Deti majú problém
s chytaním lopty, lebo nevedia predvídať dráhu letu lopty, chytanie si dieťa osvojuje
postupne, nácvikom. Chytanie a hádzanie lopty na dobrej úrovni môžeme vidieť u detí
vo veku 7 – 8 rokov. Podľa skúseností z rôznych výskumných prác vyplýva, že deti vo
veku šesť rokov ovládajú jednoduché pohybové činnosti, deti 7 – 8 rokov koordinačné
pohyby rovnováhy a pohybové činnosti, ktoré nemajú presne ohraničenú formu a deti
vo veku 9 – 10 rokov majú schopnosť vykonávať cieľavedomé pohybové činnosti.

16

Deti vo veku 8 – 9 rokov a 10 – 11 rokov sa vzájomne odlišujú v pohybovom vývoji,
kde v prvom období je rozvoj pohybovej funkcie a rýchlosti pohybov. Presnosť
pohybov je malá v dôsledku koordinácie, najmä malých svalových skupín. Po ôsmom
roku života má dieťa lepší predpoklad na jasnejší a presnejší pohyb, v dôsledku
nervovo-svalového vývoja a druhej signálnej sústavy. Pohyby do rytmu hudby
pozitívne pôsobia na rozvoj koordinácie, plynulosti a presnosti pohybov, tým sa
pohybová činnosť stáva cieľavedomejšia, rozmanitejšia, plynulejšia a harmonickejšia.
Deti v tomto veku majú fyziologické a psychologické predpoklady na rovnomerný
rozvoj základných pohybových schopností. Z výskumov a skúseností vyplýva, že
detský organizmus potrebuje primerane množstvo pohybu, prispôsobené k veku a majú
byť zastúpené všetky prostriedky a formy rozvíjajúce komplexnú zdatnosť
a výkonnosť s príslušnými výchovnými aspektmi. Dôležitý pre telesnú zdatnosť je
režim dieťaťa, má zodpovedať biologickému veku a rozvíja jeho vrodené pohybové
schopnosti. Detskému organizmu nehrozí preťaženie tak ako dospelému, je schopné
lepšie znášať dlhotrvajúce pohybové podnety aj so striedavým zaťažením (Laczo,
2013).
1.1.2 Riziká predčasnej športovej špecializácie
Špecializácia na šport je u každého iná, v niektorých športoch sa špecializácia začína
v adolescencii a v iných športoch, ako napríklad gymnastika, krasokorčuľovanie
a plávanie je to v období detstva. Veľa športovcov končí so športom už v období športovej
fázy alebo na začiatku športovej špecializácie (Šimonek, 2017).
Z výskumnej práce Kandráča a kol. (2017) vyplýva, že hlavným problémom
sledovaných detí, ktoré sú zaradené do futbalovej prípravy je nízka úroveň koordinačných
schopností, to znamená, že koordinačné schopnosti limitujú využívanie kondičných,
kondično-koordinačných, koordinačných schopností. Z danej výskumnej práce vyplýva, že
ani jedno z detí nemá vytvorený identický individuálny športový profil so športovým
profilom pre futbal.
LaPrade a kol. (2016) vo svojom článku píše o rannej špecializácii a jej škodlivosti na
fyzické i duševné zdravie. Odporúčajú na predchádzanie vyhoreniu a zranenia mladého
športovca vyvarovať sa preplánovaniu a nadmernému časovému nasadeniu, rozvoj
schopností a zábava v tréningu má byť najdôležitejšia, zvážiť použitie nástroja na
sledovanie vyhorenia, klásť dôraz na zručnosti v oblasti fyzickej aktivity.

17

Výskum Mattila (2018), sleduje na základe prebádania literatúry včasnú špecializáciu a to
konkrétne, že predčasná špecializácia môže byť škodlivá pre fyzické zdravie, duševné
zdravie, skracuje dĺžku kariéry, ale niekedy je užitočná na efektívne získavanie odborných
znalostí.
Medzinárodný olympijsky výbor (2015) zverejnil informácie o schválení športového
rozvoja mládeže. Cieľom toho, bolo rozvíjať zdravých, schopných a odolných mladých
športovcov, aby dosahovali úspech na všetkých úrovniach športového výkonu. Zistili
problémy v rámci fyzického i duševného zdravia, spojené s rozvojom atletických talentov
mládeže, ktorí mali nedostatok spánku, zvýšený počet zranení, boli pretrénovaní a mali
poruchy stravovania. Odporúčajú, aby deti rozvíjali širokú škálu zručnosti a vyhýbali sa
špecializácii minimálne do puberty. Predčasná špecializácia nabúrava vzťah medzi
mladým športovcom a jeho rovesníkmi (narúša normálny vývoj identity). Tu sa zvyšuje
riziko konca športovej kariéry z dôvodu chronického stresu, tiež sa zvyšuje riziko
vyhorenia. U športovcov s nálezom syndrómu vyhorenia sa stráca motivácia a hlavne tá
vnútorná, pociťujú nedostatok radosti, zvyšuje sa vnímanie stresu a úzkosti, majú neúčinnú
alebo obmedzenú schopnosť zvládania stresu a poruchy nálady. Sú identifikované viaceré
druhy syndrómu vyhorenia. Má na to vplyv povaha športovca, konkrétne sociálnopsychologický aspekt a je riadený faktormi, ako napríklad perfekcionizmus, tlak rodičov
na výkon a tlak trénera. Ďalší vplyv je vplyv fyzikálnych faktov a to sú, pretrénovanie
a nedostatok spánku. Posledné štúdie ukazujú, že pri určovaní zdravia a dobrého
zdravotného stavu, treba pridať pozornosť na sledovanie rovnováhy medzi intenzívnou
športovou účasťou a ostatnými záväzkami z detstva, ako sú priatelia, škola a mimoškolské
aktivity. Je dôležité pripomenúť, že pre vychovanie vrcholového športovca je dôležitá
včasná špecializácia (LaPrade a kol., 2016).
Špecializácia v daný čas tiež nie je bez rizika. Spôsobuje sociálnu izoláciu, nadmernú
závislosť, syndróm vyhorenia, manipuláciu, zranenie, narušený rast a dozrievanie.
Sociálna izolácia, kvôli zameraniu sa na jediný šport, s ktorým súvisí časové nasadenie,
ktoré podporuje v izolácií od rovesníkov rovnakého veku a pohlavia celkovo. Je to najmä
v období dospievania a môžu sa meniť vzťahy s rovesníkmi, rodičmi a rodinou. Vyplnený
časový harmonogram v rámci jedného športu, obmedzuje skúsenosti v iných športoch
a činnostiach. Čo raz viac mladých športovcov v USA má domácu školu a to môže viesť k
strate príležitostí na dôležité športové vývojové skúsenosti, vzájomnej interakcie,
spoločenských aktivít a nezávislosti. Nadmerná závislosť vyvoláva to, že život mladých

18

najlepších športovcov býva veľmi usmernený len smerom k športovej špecializácií a to
vedie k tomu, že môže byť podporená nadmerná závislosť od ostatných a vo väčšine
prípadov vzniká strata kontroly nad svetom (nevedia, čo sa okolo nich deje). Najlepší mladí
športovci môžu byť ovplyvnení slávou, ktorá môže výrazne spôsobiť zmeny správania v
rámci ľudských hodnôt. Dôsledok je zastavený vývoj správania. Môže sa to prehliadať do
bodu, kým sa nestane niečo dramatické. Syndróm vyhorenia sa často pripisuje skorej
špecializácií. Súvislosť môžeme hľadať v tom, že športovec nedokáže spĺňať fyzické
a psychické požiadavky, ktoré sa od neho vyžadujú. Pribúdajúce odmeny za šport sú
ďalším faktorom znižovania úspechu športovca. Príznakmi chronického stresu je telesný
nepokoj, poruchy spánku, depresia, nedostatok energie, kožné vyrážky, nevoľnosť
a chronickosť chorôb. Syndróm vyhorenia má veľa faktorov, ale tri sú základné: negatívne
hodnotený výkon namiesto toho, aby bol povzbudený a podporovaný, nevedia si k nemu
nájsť cestu tréneri a funkcionári, pretrénovanie. To, čo tomu prispieva je zranenie a tiež
ako spúšťač môže byť nadmerná ochrana trénermi, rodičmi a funkcionármi, tiež sa často
pridáva to, že nie je schopný spĺňať očakávania, ktoré si sám stanovil, alebo mu to niekto
iný stanovil (Milana, 2010).
Samozrejme je možná aj prevencia u mladých športovcov proti syndrómu „burnout“.
Mala by sa riešiť motiváciou športovca k tomu, aby sa zaoberal viacerými športmi.
Odporúča sa aj usmernenie v rámci zabránenia pretrénovanosti a syndrómu vyhorenia a to
sú: 1. tréning ma byť zaujímavý s primeraním na vek, deti by sa mali na ňom baviť 2.
v týždennej tréningovej jednotke má byť oddych minimálne 1 až 2 dni a počas týchto dní
sa majú zverenci venovať iným činnostiam 3. dlhšie prestávky počas ročného tréningového
procesu, ktoré majú byť nahradené činnosťami v rámci zručností a kondície 4. zameranie
sa na wellness a strečing (Brenner, 2007).
Manipulácia v zmysle špecializácie v rámci jedného športu v skorom veku umožňuje,
aby v živote mladého športovca rozhodovali dospelí. Veria dieťaťu, že bude nádejný
vrcholový športovec a tým ho nútia šport vykonávať, aj keď to možno nechce. Keď si
tréner obľúbi športovca, môže dochádzať k manipulácií aj z jeho strany, a to z dôvodu
vkladania veľkej nádeje do zverenca, čo môže viesť k zhoršeniu sociálnych vzťahov
k rovesníkom, rodičom a rodine. Stres počas súťažného obdobia je tiež spojený nadmernou
závislosťou a hromadí sa v priebehu času. Mládežnícke kategórie sú všetky ohraničené
vekom, tiež sa stavajú prípady kedy tréneri, rodičia falšujú doklady, aby dieťa mohlo hrať
v nižšej, vyššej kategórií, ako mu je určená. Manipuláciu z hľadiska stravy autor označuje

19

za priamu a nepriamu. Prima manipulácia môže vznikať v estetických športoch, ako je
napríklad krasokorčuľovanie, gymnastika alebo balet. Nepriama manipulácia vzniká
nátlakom na športovca a môže vznikať stres, pri ktorom bude športovec strácať na
hmotnosti alebo stagnovať, čo nie je dobré, pretože v detskom období je prirodzený rast
a naberanie hmotnosti. Môže to zájsť až k poruchám stravovania. Úbytok hmotnosti môže
byť spôsobený aj psychickým nátlakom trénera alebo športového systému. V bývalej
Nemeckej demokratickej republike gymnasti mali stravovací režim, ktorý bol zameraný na
udržanie optimálnej telesnej hmotnosti, to viedlo k nedostatku energie, tým pádom bol
energetický zásobník obmedzený. V USA napríklad tlačia mladých chlapcov, ktorí hrajú
americký futbal k väčšiemu príjmu stravy, aby ich hmotnosť bola vysoká a ňou mohli tlačiť
na súpera, to vedie k obezite. Chemické podporné látky alebo doping tiež môžu
manipulovať s výkonom mladých športovcov, či už sú to stravovacie doplnky, stimuláty,
lieky zvyšujúce výkonnosť (steroidy). V dnešnej dobe má veľký vplyv tiež merchandising
(technika obchodovania). Veľkú pozornosť tomu ľudia nevenujú, aj keď skutočnosť je, že
tovarom sú často mladí športovci. Päťročný futbalový zázrak v akadémií Ajaxu, bol
opisovaný ako dlhodobá investícia, ktorú v dospelosti predajú veľkým klubom a zarobia
na tom. Pri talentovaných mladých športovcoch zo slabších ekonomických pomerov sa
zvyšuje riziko vykorisťovania daného športovca alebo rodiny. Šport je často umiesťovaný
pred vzdelávanie a tiež je ako návnada na vzdelávanie z hľadiska štipendií. Často kluby
vychovávajú mladých športovcov pre medzinárodný trh, rodinám športovcov sú ponúknuté
pracovné miesta kvôli tomu, aby sa vyhlo úradom. Tento problém je strašne veľký.
Zranenia vyplývajú z častého, toho istého pohybu, ako napríklad podanie pri tenise,
gymnastické rutiny, beh a činnosť paží pri plávaní. Narušený rast a dozrievanie je
pripisované intenzívnemu športovému tréningu, no údaje nie sú presvedčivé. U športovcov
a športovkýň je nižší vzrast a neskoršie dozrievanie najčastejšie spojené s intenzitou
tréningu v mladom veku. Veľmi ťažké je určiť včasnú športovú špecializáciu a určiť
faktory špecializácie, ktoré ovplyvňujú rast a dozrievanie u mladých gymnastiek,
tanečníkov a iných športovcov (Milana, 2010).

1.2 Pohybové hry ako motivačný faktor
Šimonek (2018) definuje motiváciu ako psychický alebo fyziologický stav, ktorý ovláda
správanie k dosahovaniu cieľov. Cieľom motívov sú potreby a vznikajú vtedy, keď je
narušený rovnovážny stav dieťaťa (homeostáza). Napríklad, keď dieťa pocíti hlad, jeho

20

mozog vyšle signál ísť hľadať potravu. Dieťa tým, že je hladné, zažíva stav nedostatku
potravy a cielenými činnosťami sa naje - odvráti tento stav, tým sa navráti stav rovnováhy
v tele. Piaget má teóriu kognitívneho rozvoja, ktorá sa zaoberá motivačnými aspektmi
nerovnováhy a tú deti zažívajú vtedy, keď majú problém s riešením nového konfliktu. Svet
podsúva deťom nové informácie, ktoré musia pochopiť a zvnútorniť. Deti sú vraj stále
v stave nepokoja a ten sa navonok vyznačuje opakovaním správania, no je bezcieľne.
Orelová (2013) v rámci motivácie uvádza schopnosť sústrediť sa na určitý problém a to
úzko súvisí s motiváciou. Dôležité je, aby schopnosť sústredenia nebola stereotypná,
napríklad stále tie isté pohybové hry, to je podmienkou pre aktívnu schopnosť sústrediť sa
na určité činnosti. Deťom pomáha sa lepšie sústrediť, keď počúvajú hudbu.
Nemec a kol. (2014) hovorí o psychickom procese, ktorý ma vplyv na priebeh činnosti.
Základná motivácia v telovýchove a najmä pri realizácii pohybových hier uskutočniť svoje
ciele a potreby. Tie sa môžu uskutočňovať v dvoch odvetviach – vnútorné uspokojenie, čo
znamená životná potreba pohybu, zábavy, dosahovania cieľov, ktoré sme si určili
a vonkajšie uspokojenie, napríklad uznanie od okolia. Zjednodušene, žiaka pri vykonávaní
pohybovej činnosti môžu ovplyvňovať vnútorné a vonkajšie motívy. Za vonkajšie motívy
považujeme tie, ktoré pozitívne alebo negatívne prichádzajú z okolia jedinca. Medzi nich
patria spôsoby ocenenia za výkon, trofeje, medaily, peniaze, popularita. Odmeny majú
vplyv na jedinca v posúvaní sa vpred, lebo im zaisťujú výhody a v hierarchií sociálneho
života sú pomyselne vyššie. Vnútorné motívy ovplyvňujú pozitívne alebo negatívne naše
vnútro. Za pozitívne považujeme uspokojenie potrieb, príjemné zážitky, radosť z činností,
ktoré vykonávame a tie tiež naše sebavedomie zvyšujú. V praxi je viditeľné, že negatívne
impulzy sa vyrovnávajú pozitívnym, ak nie sú väčšie. Negatívne vnútorné motívy sú
najčastejšie strach z neúspechu, stres, úzkosť, neistota, nechuť do vykonávania činnosti.
Stále vedú súboj z pohľadu psychiky človeka pozitívne a negatívne emócie, vôľové
procesy, stavy človeka. Práve emócie sú tie, ktoré sa výrazne podieľajú, na motivácií žiaka.
Pohybové hry sú aktivity s veľkými emóciami a to je vidno na mimike, gestách, pohyboch.
Emóciu určuje vzrušenie a citlivosť a vidíme ich v podobe nálady. Dobrý tréner alebo
učiteľ by mal vedieť motivovať učenca alebo žiaka k dosahovaniu úspechu, ale nemal by
to robiť cestou vonkajšej motivácie (peniaze, víťazstvo), ale práve tou vnútornou
motiváciou, dosiahnuť cieľ a vnútorné uspokojenie. Žiak by sa mal na pojem úspech dívať
dvomi pohľadmi vonkajšej aj vnútornej motivácie. Výhry nemá brať ako porážku súpera,
ale dôležité je, aby si uvedomoval dosahovanie vlastných cieľov. Učitelia, tréneri, ktorí

21

majú dar motivovať, by si mali uvedomovať dôležitosť vytvorenia vhodného,
motivujúceho prostredia pre žiakov, na základe vonkajších odmien a tie následne
povzbudzujú a stimulujú vnútornú motiváciu žiaka. Najprirodzenejší motív je hra. Je
zábavou a žiak má radosť z vykonávania takejto činnosti. Ak učiteľ dokáže to, aby žiak
pochopil túto myšlienku, je vysoká pravdepodobnosť, že z pohľadu motivácie má vyhrané.
Keď žiak dospeje do bodu, že nemá na neho vplyv vonkajšie prostredie a nebude sa pozerať
na vonkajšie odmeny a dôležité pre neho bude vykonávanie pohybovej aktivity samotnej,
tak zvíťazí v pomyselnom boji sám so sebou a má väčšiu šancu v živote dosahovať väčšie
úspechy. Vonkajšie odmeny dokážu zničiť vnútornú motiváciu, ale sú tiež dôležité, lebo
každý v živote chce byť hmotne ocenený za svoju prácu. Učitelia sa majú stať činiteľom
motivačného procesu a majú pomáhať dosahovať pozitívne vnútorné alebo vonkajšie
zážitky a odmeny. Zdôrazňuje sa, že v telesnej a športovej výchove, je vhodné využívať
pohybové hry, kde sú deti v skupinkách. Deti sa nachádzajú v situáciách, ktoré v nich
výrazne zvyšujú motiváciu. Núti ich to sledovať vývoj hry, kde sa tvorivo zapájajú do
priebehu a stávajú sa tvorcami.
Valentínyová (2014) tvrdí, že donedávna sa deti motivovali pomocou odmien, trestov,
príkazov, organizovaním činnosti. Tvorivo-humanistická výchova, ktorá sa využíva
v materských školách nám ukazuje ďalšiu možnosť motivácie a to je prostredníctvom úloh,
požiadaviek, ktoré adresujeme deťom. Dodnes sa motivuje číselným ohodnotením
a väčšina pedagógov vyvoláva u žiakov motiváciu prostredníctvom tohto hodnotenia. Preto
sa skúsme skôr zamerať na pochválenie, povzbudzovanie dieťaťa ako na známku,
hodnotenie. To je krokom vzbudzovania záujmu, pozornosti prostredníctvom pozitívneho
hodnotenia, povzbudenia, uznania.
Z výskumu, ktorý vypracovala Romanová a Sollár (2016) vyplýva, že rozdiel motivácie
u mužov a žien je vo vonkajšej motivácií, kde ženy viac uprednostňujú vonkajší výzor,
majú záujem o to, čo si o nich myslia druhí a zameriavajú sa na zdravý životný štýl.
1.2.1 Rozvoj pohybových schopností v senzitívnych obdobiach
Každý človek disponuje rôznymi schopnosťami a vie ich rozvíjať pomocou
pravidelného tréningu, medzi nich patria aj pohybové schopnosti. Vďaka pohybovým
schopnostiam si osvojujeme základy pohybových zručnosti, tie potrebuje každý, aby si
zabezpečil bežné denné povinnosti. Sú to základné psychomotorické vlastnosti človeka.
Pohybové schopnosti sú podmienené geneticky a permanentne v čase. Ovplyvňuje ich

22

z dlhodobého hľadiska pravidelná činnosť tréningového procesu. Vo všeobecnosti
pohybové schopnosti delíme na kondičné schopnosti a koordinačné schopnosti. Kondičné
rozdeľujeme na silové, vytrvalostné a rýchlostné. Koordinačné na kinesteticko-diferenčné
schopnosti, priestorovú orientáciu, rovnováhu, reakčné schopnosti a rytmické schopnosti
(Valúšková, Malák, 2019).
Tieto pohybové schopnosti dokážeme diagnostikovať napríklad pomocou motorických
testov, môžeme ich rozvíjať, no zároveň istým spôsobom limitujú výkon žiaka (Hubinák
a kol., 2021)
Ružbarský (2018 s.12-13) zadefinoval pohybové schopnosti takto: „Ich definovanie je
rozdielne, chápu sa ako určité pohybové predpoklady, dispozície, spôsobilosť, stránky či
znaky činnosti. Súbor integrovaných vlastností organizmu podmieňujúcich splnenie určitej
pohybovej úlohy, ktorá je nimi podmienená. Sú len jedným druhom schopností človeka.
Celkovo môžeme rozdeliť schopnosti do štyroch skupín:
1. Senzorické: pociťovanie, vnímanie, pozornosť, odhad času a priestoru.
2. Pohybové: kondičné, kondično-koordinačné a koordinačné schopnosti.
3. Intelektuálne:

všeobecná

inteligencia,

anticipácia,

taktické

myslenie,

improvizácia, odborné vedomosti.
4. Kultúrno-umelecké: kultúra pohybu, precítenosť, hudobnosť, interpretácia,
kreácia, harmónia.
Navzájom súvisia a podmieňujú sa. Zaraďujeme ich medzi vlastnosti osobnosti
(schopnosti, temperament, charakter, záujmy). Sú vnútornými predpokladmi človeka
na

pohybovú

činnosť.

Vznikajú

v

procese cvičenia, tréningu. Sú

výkonné

mechanizmy, v ktorých majú účasť nielen telesné schopnosti, ale aj schopnosti
psychosociálne (vôľa, vedomie)“.
Ružbarský (2018) delí pohybové schopnosti na silové, vytrvalostné, rýchlostné,
pohyblivostné a koordinačné.
Jebavý (2017) definuje silové schopnosti ako prekonávanie váhy, sily a odporu alebo
pôsobenie proti odporu pomocou svalovej kontrakcie. Teda vieme, že silové schopnosti sú
taká pohybová činnosť, kedy napínaním svalov, prekonávame napríklad odpor, ktorý je
väčší než akákoľvek bežná pohybová činnosť. Silové schopnosti sa určujú pomocou
svalovej sily a vo svale musí byť spôsobená svalová kontrakcia podieľajúca sa na nejakom
pohybe. Svalovú silu meriame ako maximálnu fyzikálnu silu alebo maximálnu hmotnosť.

23

Buková, Feč (2014) definujú vytrvalostné schopnosti ako možnosť vykonávať
pohybovú činnosť veľmi dlho, bez toho, aby sa znížila výkonnosť.
Ružbarský (2018) hovorí o vytrvalostných schopnostiach, ako o schopnostiach
odolávať únave a merajú sa podľa času. O vytrvalostných schopnostiach hovorí, ako
o spájaní vnútorného systému organizmu, aby sa udržiavala intenzita dlhodobej pohybovej
činnosti a odolávala únave. Vytrvalostná schopnosť je tiež udržanie si požadovaného
výkonu, čo najdlhší čas.
Buková, Feč (2014) rozdeľujú vytrvalostnú schopnosť podľa charakteru svalovej
kontrakcie na statickú (izometrická kontrakcia – plank) a dynamickú (izotonická
kontrakcia).
Ružbarský (2018) rozdeľuje vytrvalosť z hľadiska času na rýchlostnú, krátkodobú,
strednodobú a dlhodobú, ktorá sa delí na prvé pásmo, druhé pásmo, tretie pásmo, štvrté
pásmo.f
Buková, Feč (2014) uvádzajú rozdelenie vytrvalosti podľa druhu pohybovej schopnosti
na vytrvalosť v sile a vytrvalosť v rýchlosti.
Rýchlostné schopnosti podľa Jungera (2000) pozostávajú z napínania a uvoľňovania
svalov za čo najkratší čas. Rýchlostné schopnosti sú ovplyvňované dedičnosťou. Reakčná
rýchlosť je dedičnosťou ovplyvňovaná do úrovne 78% a bežecká rýchlosť do úrovne 75%.
Od Ružbarského (2018) vieme, že rýchlostné schopnosti sú nejasne podmienené
kondičnými dynamicko-silovými, vytrvalostno-rýchlostnými, koordinačnými riadiacoadaptačnými procesmi. Tiež to môžeme definovať ako prekonanie určitej vzdialenosti za
čo najkratší čas. Základné rozdelenie rýchlostných schopností je: reakčná rýchlostná
schopnosť, rýchlostná schopnosť, frekvenčná schopnosť.
Pohyblivosť je schopnosť vykonať pohyby v čo najväčšom rozsahu v určitom kĺbe.
V pohyblivosti sa sleduje veľkosť odchýlky pohybu, vyjadruje sa v uhlových stupňoch
napríklad pomocou goniometrie. Pohyblivosť vymedzujeme vekom, pohlavím, teplotou
prostredia, rozcvičením, biologickým rytmom, stavbou tela kĺbového puzdra, elasticitou
svalov (Ružbarský, 2018).
Definícia koordinačných schopností od Ružbarského (2018, s.28) znie: „Koordinačné
schopnosti vo vzťahu k pohybovým schopnostiam sú menej preskúmané. Príčiny je možné
hľadať v zložitej štruktúre, absencii štandardizovaných diagnostických prostriedkov,
nedostatku experimentálne overených prostriedkov a metód rozvoja a hodnotenia
koordinačných schopností. Súčasná požiadavka o zvýšený záujem koordinačných

24

schopností vychádza z potrieb praxe a teórie. Ide o schopnosti, ktoré umožňujú vykonávať
pohybové činnosti podľa zadanej pohybovej úlohy tak, aby mali z hľadiska časovej,
priestorovej a dynamickej štruktúry čo najúčinnejší priebeh a výsledok.“
Henešovej (2014, s.18) definícia koordinačných schopnosti znie takto: „Koordinačné
schopnosti sú charakterizované ako komplexné, relatívne samostatné predpoklady
výkonovej regulácie pohybových činností. Vznikajú a je možné ich rozvíjať v pohybových
činnostiach. Sú to predpoklady človeka na racionálne a presné vykonanie pohybov.
Koordinačné schopnosti považujeme za zdedené, ale ovplyvniteľné funkčné mechanizmy.“
Keď rozoberáme pohybové činnosti, rozoznávame rozmanité stupne zvládania tempa,
rýchlosti, presnosti a podobne. Centrálna nervová sústava má vplyv na funkciu
zdokonaľovacej fázy týchto činností a reguluje a riadi ich. Koordinačné schopnosti pôsobia
spolu s kondičnými v jednej harmónií. Koordinačné schopnosti pomáhajú zvládaniu
športových techník a vyvíjajú činnosti v prospech harmonizácií určitých prvkov pohybu
pri konkrétnych úlohách. Pôsobí tu aj rýchlosť a efektivita na adaptáciu pohybových
prvkov (Henešová, 2014). V senzitívnych obdobiach vývinu sa pohybové schopnosti
rozvíjajú postupne.
V rámci senzitívnych období rozvoj sily delí Belej (2001) nasledovne:
•

Maximálna sila: 13-17 rokov

•

Relatívna sila: 7-13 rokov

•

Explozívna sila dolných končatín: 10-14 rokov

•

Statická sila: 11-15 rokov

Vytrvalostné schopnosti počas senzitívneho obdobia:
•

Všeobecná: 8/13-17rokov

•

Vytrvalostná sila: 12-14/15 rokov

•

Vytrvalostná statická sila: 13-16 rokov

•

Vytrvalostná rýchlosť: 15-17 rokov

Rýchlostné schopnosti v senzitívnych obdobiach:
•

Všeobecná (bežecká): 9-13 rokov

•

Jednorazové pohyby: 9-13 rokov

•

Rýchlosť frekvencie: 7-14 rokov

•

Reakčná: 7-15 rokov

Senzitívne obdobie pohyblivosti je len jedno a to pohyblivosť: 9-13 rokov.

25

Koordinačné schopnosti počas senzitívneho vývinu:
•

kinesteticko-diferenciačná: 6-14 rokov

•

rovnováhová: 9-13 rokov

•

orientačná: 6-16 rokov

•

rytmická: 6-13 rokov

•

prispôsobovania a prestavby pohybov: 8-12 rokov

•

schopnosť rýchlej reakcie: 7-11 rokov

26

2 CIEĽ A ÚLOHY VÝSKUMU
2.1 Cieľ
Cieľom našej práce je na základe štúdia literárnych prameňov zostaviť zásobník
pohybových hier na rozvoj jednotlivých pohybových schopností v mladšom školskom
veku.
Na dosiahnutie cieľa výskumu sme si vytýčili nasledujúce úlohy:

2.2 Úlohy
U1: Zoskupiť a naštudovať literárne zdroje súvisiace s využitím pohybových hier
v pohybovej príprave detí.
U2: Zostaviť zásobník hier na rozvoj silových schopností.
U3: Zostaviť zásobník hier na rozvoj vytrvalostných schopností.
U4: Zostaviť zásobník hier na rozvoj rýchlostných schopností.
U5: Zostaviť zásobník hier na rozvoj koordinačných schopností.

27

3 METODIKA PRÁCE
3.1 Analýza odbornej literatúry
V procese hľadania bibliografických zdrojov pre túto prácu sme sa prevažne zamerali
na knižné zdroje, internetové články a zborníky, ktoré boli voľne dostupné na internete.
Dané zdroje boli publikované na tému výsledky prvého celoštátneho testovania
pohybových predpokladov detí mladšieho školského veku – žiakov 1. ročníka základných
škôl, antropomotorika, športové predpoklady 7 ročných detí zaradených do futbalovej
prípravy, športové hry 1.časť, vplyv pohybových hier na myslenie a učenie detí, rozvoj
koordinačných schopností žiakov v primárnom vzdelávaní a viac.
Pri hľadaní zdrojov sme používali kľúčové slová pohybová príprava detí, šport
v mladšom školskom veku, telesný vývin, pohybový vývin, telesný a pohybový vývin,
telesný vývin detí, pohybový vývin detí, športová špecializácia detí, rizika športovej
špecializácie, vhodná špecializácia na šport, motivácia a pohybové hry, motivácia v hrách,
motivačné faktory detí, motivácia a šport, pohybové schopností, rozvoj pohybových
schopností, pohybové schopnosti a senzitívne obdobia.
Pri prvom hľadaní zdrojov vo vedeckej knižnici sme našli 60 zdrojov a následne, vďaka
vyhľadávačom google a google scholar sme našli okolo 120 zdrojov, ktoré sme selektovali.
Selektovanie prebiehalo z vymedzenia užšieho spektra získanej literatúry a literárnych
zdrojov, ktoré najviac spĺňali podmienky v problematike pohybovej prípravy v mladšom
školskom veku, telesný a pohybový vývin v mladšom školskom veku, riziká predčasnej
športovej špecializácie, pohybové hry ako motivačný faktor, rozvoj pohybových
schopností v senzitívnych obdobiach.

3.2 Metodický popis tvorby zásobníka športových hier
V prvej etape tvorby zásobníka športových hier sme sa zamerali na selekciu a tvorbu
hier, ktoré rozvíjajú silu, rýchlosť, vytrvalosť a koordináciu, bez prevratných pomôcok na
tvorbu danej športovej hry.
V druhej etape tvorby zásobníka športových hier sme sa zamerali na podrobný popis
hier, tak aby bol čo najviac zrozumiteľný.
V tretej etape sme sa zamerali na vizuálne znázornenie hier, v podobe obrázkov

28

Boli vyselektované športové hry podľa rozdelenia pohybových schopností v rámci sily,
rýchlosti, vytrvalosti a koordinácie, ktoré je možné docieliť efektívnejšie, vďaka
konkrétnym hrám.

29

4 METODICKÝ ZÁSOBNÍK POHYBOVÝCH HIER
4.1 Pohybové hry zamerané na rozvoj sily
Názov: Zranené nôžky
Cieľ: Rozvoj dynamickej sily dolných končatín
Zaradenie hry: Hlavná časť
Počet hráčov: 6 a viac
Pomôcky: lano, kužele (pomôcky na vyznačenie čiar, prípadne celého ihriska)
Popis: Oproti sebe vyznačíme dve rovnobežné čiary, vzdialené 10m. Za čiarou bude
položený farebný kužeľ, ktorý označuje stanovište a farbu tímu, (napr. modrý
kužeľ=modrý tím). Vo vyznačenom priestore sú deti oboch tímov, jednu nohu majú
pritiahnutú k sebe a na druhej skáču. Úlohou je prinútiť súpera sa postaviť na obe nohy.
Ten kto sa postaví na obe nohy a hra ešte neskončila, smeruje ku farebnému kužeľu tímu
súpera, kde čaká na vyslobodenie alebo koniec hry. Vyslobodiť ho môže len spoluhráč,
ktorý doskáče za ním a sa ho dotkne. Vyhráva tím, ktorí má viac „zdravých nôh“ pri svojom
kuželi, tých ktorí stoja na oboch nohách.
Pravidlá hry: Hra začína na znamenie učiteľa, trénera. Je zakázane strkať, skočiť niekomu
na nohu, položiť počas hry obe nohy na zem, používať pri hre ruky na prinútenie súpera
aby dal nohu na zem. Ak niekto vyjde z vyznačenej časti, následne smeruje k súperovmu
kužeľu. Nemôžu ani prekročiť čiaru, ktorá patrí „zdravím nôžkam“. Hra končí po
uplynutím časového limitu na znamenie učiteľa, trénera.
Obmena hry: Vytvoria sa dvojice v jednom tíme, na znamenie učiteľa si vymenia nohy na
ktorých skáču
Cieľ obmeny: Rozvoj dynamickej sily dolných končatín, učenlivosť spolupráce
Popis: Ostáva rovnaký až na zopár zmien. Musí sa zväčšiť hracia plocha. Úlohou je
súperovu dvojicu rozdeliť alebo stačí ak jeden z dvojice dá nohu na zem.
Grafické znázornenie:

30

Obrázok 1 Zranené nôžky
(Zdroj: vlastné spracovanie)

Obrázok 2 Obmena hry zranené nôžky
(Zdroj: vlastné spracovanie)
Názov: Žaba
Cieľ: Rozvoj dynamickej sily dolných končatín
Zaradenie hry: Prípravná časť
Počet hráčov:7 a viac
Pomôcky: klobúčiky, lano
Popis: Vyznačí sa priestor, v ktorom sa môžu deti pohybovať. Určí sa jeden, ktorý bude
naháňať ostatných vo vymedzenom priestore. Sťažené to majú tým, že môžu sa všetci
pohybovať len na jednej nohe a nesmú vyjsť z vyznačeného priestoru. Nohu môžu zmeniť
kedykoľvek počas hry. Ak naháňajúci niekoho chytí, automaticky sa s ním strieda
v naháňaní. Detí si počítajú koľko krát boli chytené.

31

Pravidlá: Hra začína na znamenie učiteľa, trénera. Zakázané je stáť na oboch nohách
súčasne, naháňajúci nesmie behať, môže rýchlo chodiť. Vyhráva to dieťa, ktoré bolo
najmenej chytené, prehral ten ktorý naháňal ako posledný.
Obmena hry: Naháňajúci ma prekryté oči šatkou, utekajúci vytvoria dvojice
Cieľ obmeny: Rozvoj dynamickej sily dolných končatín, orientácia v priestore, učenlivosť
spolupráce.
Popis: Ostáva rovnaký až na pár zmien a to, ak chytajúci chytí dvojicu z dvojice následne
chytá ten, ktorého sa chytajúci dotkol.
Grafické znázornenie:

Obrázok 3 Žaba
(Zdroj: vlastné spracovanie)

Obrázok 4 Obmena hry žaba
(Zdroj: vlastné spracovanie)
Názov: Potiahni súpera
Cieľ: Zlepšenie sily rúk ťahom a stabilizácia celého tela
Zaradenie hry: Hlavná časť (hra vhodné pre úpolové športy)
Počet hráčov: Minimálne 2 (každý musí mať dvojicu)
Pomôcky: Drevený kolík dlhy cca 50 cm pri obmene hry, krieda, klobúčiky, lano
32

Popis: Oproti sebe stoja dvojice, ktoré sa držia za pravú ruku (neskôr môžu aj vymeniť za
ľavú) a ich úlohou je pretiahnuť súpera na svoji polovicu. Medzi nich môžeme nakresliť
čiaru kriedou ak sme na betónovom ihrisku, v telocvični nám môžu poslúžiť rôzne čiary,
napr. stredová čiara a na ihrisku môžeme medzi nich dať kužele.
Pravidlá hry: Hra začína na znamenia učiteľa, trénera. Za každý úspešný ťah súpera na
svoju stranu, získava 1b. Prvý z dvojice, ktorý bude mať 5b vyhráva hru.
Obmena hry: Hráči kľačia a to isté praktikujú v kľaku alebo stoja a držia obaja drevený
kolík.
Grafické znázornenie:

Obrázok 5 Potiahni súpera
(Zdroj: vlastné spracovanie)

Obrázok 6 Obmena hry potiahni súpera
(Zdroj: vlastné spracovanie)
Názov: Fúrik
Cieľ: Rozvoj dynamickej sily horných končatín, spevnenie celého tela.

33

Zaradenie hry: Prípravná časť, hlavná časť
Počet hráčov: minimálne 4
Pomôcky: Nie sú potrebné
Popis: Dvojica stojí na základnej čiare na znamenie učiteľa, trénera, jeden z dvojice urobí
podpor ležmo s rovnými rukami a druhý z dvojice ho chytí za obe nohy. Úlohou dvojice je
prejsť určenú vzdialenosť, pre mladšie vekové skupiny to môže byť 10m a prvá dvojica,
ktorá príde do cieľa vyhráva.
Obmena hry: Daný z dvojice čo je vo „fúriku“ nebude striedať ruky na presun seba
a partnera v pred ale bude používať výskoky. Môžeme kľudne zmenšiť vzdialenosť.
Grafické znázornenie:

Obrázok 7 Fúrik
(Zdroj: vlastné spracovanie)

Obrázok 8 Obmena hry fúrik
(Zdroj: vlastné spracovanie)

34

Názov: Vyskoč mi na chrbát
Cieľ: Rozvoj dynamickej sily dolných končatín
Zaradenie hry: Prípravná časť
Počet hráčov: 6 a viac
Pomôcky: Klobúčiky,
Popis: Klobúčikmi sa vymedzí priestor, v ktorom sa určí jeden, ktorý naháňa ostatných.
Ostatný ak nechcú byť chytený musia vyskočiť na chrbát niekomu inému. Ak naháňajúci
niekoho chytí automaticky sa vymieňajú v naháňaní.
Pravidla hry: Hráč, ktorý sa chce zachrániť od chytenia nesmie 2-krát za sebou vyskočiť
na chrbát tomu istému. Prehráva ten, ktorý po uplynutí času zostáva ako naháňajúci.
Obmena hry: Obmenou hry môže byť, že daná dvojica si má skočiť do lona, ak nechce byť
chytená.
Grafické znázornenie:

Obrázok 9 Vyskoč mi na chrbát
(Zdroj: vlastné spracovanie)

35

Obrázok 10 Obmena hry vyskoč mi na chrbát
(Zdroj: vlastné spracovanie)
Názov: Starkého sane
Cieľ: Rozvoj sily ťahom a udržanie stabilizácie. Rozvoj rýchlostnej schopnosti. Rozvoj
Koordinácie
Zaradenie hry: Hlavná časť
Počet hráčov: minimálne 8
Pomôcky: Posteľné plachty, deky, vrecia, lopta, medicinbal
Popis: Určí sa štartovacia čiara, súťažiť budú proti sebe budú 2 tímy, v každom tíme sa
vytvoria dvojice, ktoré musia spolupracovať. Jeden z dvojice si čupne na plachtu a druhý
z dvojice ho ťahá k cieľovej čiare, ak prejdú určený úsek postavia sa, jeden z dvojice chytí
plachtu a šprintom sa presúvajú k štartovacej čiare, kde pomôcku odovzdávajú svojím
spoluhráčom. Prvý tím, ktorý prejde celú trasu a skončí na štartovacej čiare vyhráva.
Pravidla hry: Hra začína na pokyn učiteľa, trénera. Ak niektorá z dvojice Vykročí mimo
plachty, prípadne spadne, musia sa vrátiť na štartovaciu čiaru a zopakovať to ešte raz. Za
úspešne prejdenie cieľovej čiary sa myslí, ak ten čo stojí na plachte bude za cieľovou
čiarou.
Obmena hry: Hru môžeme sťažiť tým, že ťahanému dáme do rúk loptu, prípadne
medicinbal.
Autor: Tlučáková, Ružbarská, Čech, Kačúr (2019)
Grafické znázornenie:

36

Obrázok 11 Starkého sane
(Zdroj: vlastné spracovanie)

Obrázok 12 Obmena hry starkého sane
(Zdroj: vlastné spracovanie)

4.2 Pohybové hry zamerané na rozvoj rýchlosti
Názov: Chyť mi chvostík
Cieľ: Rozvoj reakčnej rýchlosti a samotnej rýchlostnej schopnosti
Zaradenie hry: Hlavná časť
Počet hráčov: 2 a viac
Pomôcky: Rozlišovací dres, klobúčiky
Popis: Vytvoria sa dvojice, ktoré stoja od seba 1m oproti sebe, každý z dvojice ma
zakasaný rozlišovací dres inej farby. Učiteľ alebo tréner zakričí farbu rozlišovacieho dresu
napr. modrá a úlohou hráča, ktorý má modrý rozlišovací dres zakasaný ako „chvostík“
naháňať súpera a jeho „chvostík“ mu zobrať. Ak súper zabehne za základnú čiaru alebo
vyznačenú čiaru, tak protihráčovi sa nepodarilo uspieť. Každý z dvojice absolvuje rovnaký

37

počet behov a keď sa hráčovi podarí zobrať súperovi „chvostík“ pripisuje si 1b, ten kto ma
najviac bodov, tak vyhral.
Obmena hry: Ako obmenu môžeme použiť zmenu polohy tela napr. dvojica si proti sebe
sadne, kľakne, ľahne na brucho, ľahne na chrbát.
Grafické znázornenie:

Obrázok 13 Chyť mi chvostík
(Zdroj: vlastné spracovanie)

Obrázok 14 Obmena hry chyť mi chvostík
(Zdroj: vlastné spracovanie)
Názov: Rýchlejšie číslo vyhráva
Cieľ: Rozvoj reakčnej rýchlosti a samotnej rýchlostnej schopnosti.
Zaradenie hry: Hlavná časť
Počet hráčov: 6 a viac
Pomôcky: klobúčiky

38

Popis: Rozdelíme šesť člennú skupinku na 2 tímy v rovnakom počte a dáme pokyn na
vytvorenie zástupu. Prvý v rade majú číslo 1, druhy 2, tretí 3. Prvý z radu stojí na základnej
čiare a ostatný za ním. Učiteľ alebo tréner vykríkne číslo od 1 po 3 a vykríknuté číslo musí
prekonať určitú vzdialenosť a naspäť sa zaradiť, ten ktorý to urobí ako prvý získava pre
svoj tím bod. Tím, ktorý má najviac bodov vyhráva.
Obmena hry: Sťažiť to môžeme tým, že do každého radu dáme prvému z radu loptu
a vykríknuté číslo musí prekonať vzdialenosť a spätné zaradenie s loptou.
Grafické znázornenie:

Obrázok 15 Rýchlejšie číslo vyhráva
(Zdroj: vlastné spracovanie)

Obrázok 16 Obmena hry rýchlejšie číslo vyhráva
(Zdroj: vlastné spracovanie)
Názov: Skús ma dobehnúť
Cieľ: Rozvoj reakčnej rýchlosti a samotnej rýchlostnej schopnosti.
Zaradenie hry: Prípravná časť
Počet hráčov: 5 a viac

39

Pomôcky: tenisová loptička
Popis: Cvičenci sa postavia na základnú čiaru vedľa seba, ruky majú za chrbtom. Učiteľ
vloží tenisovú loptičku jednému žiakovi do rúk a jeho úlohou je napočítať do 10 a potom
vyštartovať za polovicu. Ostatný ho majú za úlohu chytiť dokedy neprejde stredovú čiaru.
Obmena hry: Sťažiť to môžeme tak, že cvičenci budú napríklad sedieť, kľačať alebo ležať
na bruchu.
Grafické znázornenie:

Obrázok 17 Skús ma dobehnúť
(Zdroj: vlastné spracovanie)

Obrázok 18 Obmena hry chyť mi chvostík
(Zdroj: vlastné spracovanie)
Názov: Chyť si loptičku
Cieľ: Rozvoj akceleračnej rýchlosti a reakčnej rýchlosti
Zaradenie hry: Prípravná časť a môžeme to použiť aj pri hlavnej časti

40

Počet hráčov: 5
Pomôcky: tenisové loptičky
Popis: Deti stoja na základnej čiare a vyučujúci stojí za nimi. Vyučujúci ma v ruke stále
o jednu tenisovú loptičku menej ako je počet detí. Vyučujúci hádže loptičky smerom vpred
ponad deti a úlohou detí je chytiť svoju jednu loptičku. Ten kto nemá loptičku, vypadáva.
Vyhrá posledný, ktorý chytí loptičku.
Obmena hry: Sťažiť to môžeme tým, že deti budú štartovať z inej polohy ako zo stoja, napr.
zo sedu, ľahu, kľaku
Grafické znázornenie:

Obrázok 19 Chyť si loptičku
(Zdroj: vlastné spracovanie)

Obrázok 20 Obmena hry chyť si loptičku
(Zdroj: vlastné spracovanie)
Názov: V kruhu je nám fajn
Cieľ: Rozvoj akceleračnej a reakčnej rýchlosti
41

Zaradenie hry: Hlavná časť
Počet hráčov: 7 a viac, lepšie je ak je viac hráčov
Pomôcky: klobúčiky
Popis: Šesť cvičencov zo siedmych dostane klobúčik. Vytvoria kruh a klobúčik položia na
zem, každý z cvičencov stojí v kruhu pri svojom klobúčiku až na jedného, ktorý sa
pohybuje poklusom nízkou intenzitou von z kruhu. Keď sa rozhodne niekoho dotknúť, tak
v tej chvíli začína súboj o miesto toho, ktorého sa dotkol. Úlohou oboch je obehnúť
dookola vytvorený kruh z vonkajšej strany a získať voľné miesto.
Obmena hry: Môžeme to sťažiť tým, že toho koho sa dotkne cvičenec bez klobúčika, tak
musí urobiť 5 drepov, 3 kľuky alebo ľubovoľnú inú úlohu a cvičenec bez klobúčika musí
daný kruh obehnúť 2-krát.
Grafické znázornenie:

Obrázok 21 V kruhu je nám fajn
(Zdroj: vlastné spracovanie)

Obrázok 22 Obmena hry v kruhu je nám fajn

42

(Zdroj: vlastné spracovanie)
Názov: Víťazná lopta
Cieľ: Rozvoj reakčnej rýchlosti a akceleračnej
Zaradenie hry: Hlavná časť
Počet hráčov: minimálne 6 a viac
Pomôcky: Futbalové lopty
Popis: Cvičencov rozdelíme do tímov. Prvý sa postavia na základnú čiaru 5m od seba.
Učiteľ alebo tréner gúľa loptu v strede medzi nimi a v tej chvíli všetci vyštartujú a snažia
sa získať loptu pre svoj tím. Vyhráva tím, ktorý získa najviac lôpt.
Obmena hry: Loptu môžeme hádzať a cvičenci pred vyštartovaním pre ňu musia urobiť
určenú pohybovú úlohy ako napr. výskok, drep, kľuk.
Grafické znázornenie:

Obrázok 23 Víťazná lopta
(Zdroj: vlastné spracovanie)

Obrázok 24 Obmena hry víťazná lopta
(Zdroj: vlastné spracovanie)

43

4.3 Pohybové hry na rozvoj vytrvalosti
Názov: Pozbieraj všetky loptičky
Cieľ: Rozvoj strednodobej vytrvalosti.
Zaradenie hry: Prípravná časť, hlavná časť
Počet hráčov: 4
Pomôcky: klobúčiky, vedro s tenisovými loptičkami min. 40ks, rozlišovací dres
Popis: Vytvoríme s klobúčikov obdĺžnik dlhý 20m a široký 15m, každé z detí sa postaví
k jednému klobúčiku a do stredu obdĺžnika dáme vedro plné tenisových loptičiek. Na
pokyn učiteľa, trénera, deti bežia od svojho klobúčika na stred, kde si zoberú loptičku,
potom k svojmu klobúčiku, kde loptičku položia a vonkajšou stranou bežia okolo
obdĺžnika k svojmu klobúčiku a naspäť k vedru, kde sa bez zastavenia celý proces opakuje.
Úlohou detí je nazbierať čo najviac tenisových loptičiek.
Obmena hry: Hru môžeme sťažiť tým, že tie tenisové loptičky musia počas celého behania
nosiť so sebou v ruke, po vreckách aj majú v tričku a podobne. Keď im loptička spadne
musia sa ju zdvihnúť. Vyhráva ten čo má najviac loptičiek.
Grafické znázornenie:

Obrázok 25 Pozbieraj všetky loptičky
(Zdroj: vlastné spracovanie)
Názov: Člnkový beh
Cieľ: Rozvoj krátkodobej vytrvalosti.
Zaradenie hry: Hlavná časť
Počet hráčov: 1 a viac

44

Pomôcky: Klobúčiky
Popis: Všetky deti postavíme na základnú čiaru. Vytvoríme úsek piatich čiar z klobúčikov,
úlohou detí je bežať od základnej čiary po prvú a späť, od základnej čiary po druhú
a k prvej čiare, od prvej čiary k tretej čiare a naspäť k druhej, od druhej čiary k štvrtej
a naspäť k tretej a z tretej čiary k piatej a naspäť k základnej čiare kde končia.
Obmena hry: Zmeniť v tejto hre môžeme to, že nebudú bežať k najbližšej čiare ale budú
bežať stále na základnú čiaru.
Grafické znázornenie:

Obrázok 26 Člnkový beh
(Zdroj: vlastné spracovanie)

Obrázok 27 Obmena hry člnový beh
(Zdroj: vlastné spracovanie)
Názov: Zber klobúčikov
Cieľ: Rozvoj dlhodobej vytrvalosti I. pásma a taktiež koordinačné schopnosti
Zaradenie hry: Hlavná časť
Počet hráčov: 6 a viac
45

Pomôcky: Klobúčiky
Popis: Vytvoríme na základnej čiare stanovište pre obe skupiny detí. Detí rozdelíme na 2
skupiny s rovnakým počtom hráčov v oboch skupinách a po telocvični roznesiem 30ks
klobúčikov. Úlohou detí je zbierať klobúčiky po jednom s tým, že ak jeden zoberú musia
ho ísť uložiť na svoje stanovište. Klobúčiky zbierajú dovtedy dokedy sa neminú. Vyhráva
tím, ktorý nazbieral najviac klobúčikov.
Obmena hry: Zmeniť hru a zároveň to aj sťažiť môžeme tým spôsobom, že uberieme počet
hráčov, prípadne necháme proti sebe súťažiť dvojice hráčov a necháme rovnaký počet
klobúčikov.
Grafické znázornenie:

Obrázok 28 Zber klobúčikov
(Zdroj: vlastné spracovanie)
Názov: Divný beh
Cieľ: Rozvoj strednodobej vytrvalosti.
Zaradenie hry: Hlavná časť
Počet hráčov: 8 hráčov
Pomôcky: švihadlá, medicinbal 1,5kg
Popis: Deti rozdelíme do 2 tímov v rovnakom počte. Každý dostane úlohu, prvý z tímu
bude kolo behať smerom vpred, druhý bude behať behom vzad, tretí bude skákať cez
švihadlo behom, štvrtý bude mať v rukách medicinbal. Po každom zabehnutom kole si
úlohu vymenia a každý musí zabehnúť jedno kolo každou úlohou čo tím dostal. Vyhráva
družstvo, ktoré dobehne do cieľa ako prvé a splní úlohu.
Obmena hry: Obmena môže byť vo forme, že do tímu zadám len 3 úlohy. Jeden z tímu
oddychuje a ostatný plnia úlohy, keď prvý zabehne prvé kolo strieda oddychujúceho

46

a oddychujúci preberá štafetu a plní úlohu dieťaťa, ktoré bežalo. Potom prvého vystrieda
druhý, druhého tretí, tretieho štvrtý. Celý beh trvá 10 minút.
Grafické znázornenie:

Obrázok 29 Divný beh
(Zdroj: vlastné spracovanie)
Názov: Nový spoluhráč
Cieľ: Rozvoj krátkodobej, strednodobej, dlhodobej vytrvalosti I. pásma
Zaradenie hry: Hlavná časť
Počet hráčov: 8 a viac
Pomôcky: Rozlišovacie dresy
Popis: Vyberieme 2 zdatných bežcov, tí budú kapitáni a vyberajú si svoje družstvo. Každý
z družstva dostane rozlišovací dres s farbou jeho tímu. Vyštartujú kapitáni z oboch tímov
a bežia prvé kolo, po zabehnutí tľapnutím ruky naberajú na beh ďalšieho spoluhráča, ktorý
beží ďalšie kolo s kapitánom, posledný, ktorý ubehne ďalšie kolo tľapnutím naberá na beh
ďalšieho spoluhráča a už bežia traja. Posledný, ktorý ubehne ďalšie kolo tľapnutím naberá
ďalšieho spoluhráča a hra končím kým posledný z družstva dobehne do cieľa. Víťazí
družstvo, ktorému posledný bežec z družstva dobehne do cieľa ako prvý. Pred začiatkom
behu je úlohou kapitána rozdeliť bežcov tak, aby tí menej zdatný bežali čo najmenej kôl.
Obmena hry: Hru môžeme zmeniť tým, že pri tom postupnom naberaní bežcov na beh,
budú z tímu bežať už všetci, tak postupne od bežca, ktorý začal behať ako prvý, tak začne
končiť a oddychovať a každým ďalším kolom sa k nemu pridá ďalší až do posledného.
Grafické znázornenie:

47

Obrázok 30 Nový spoluhráč - beh prvých
(Zdroj: vlastné spracovanie)

Obrázok 31 Beh druhých
(Zdroj: vlastné spracovanie)

Obrázok 32 Beh tretích
(Zdroj: vlastné spracovanie)

Obrázok 33 Beh štvrtých
(Zdroj: vlastné spracovanie)
Názov: Od prvého až k poslednému
Cieľ: Rozvoj strednodobej vytrvalosti.
Zaradenie hry: Prípravná časť
Počet hráčov: 6 a viac
Pomôcky: klobúčiky

48

Popis: Rozdelíme hráčov do 2 tímov, tímy vytvoria zástup. Pred každý tím polozím
klobúčik, ktorý značí začiatok a o 20 metrov ďalej položíme ďalší klobúčik za rovno s tým
prvým. Úlohou hráčov je na učiteľov alebo trénerov pokyn vyštartovať po jednom
k ďalšiemu klobúčiku a späť, ak bežiaci príde k svojmu družstvu tlieska do ruky druhému
v poradí a ten s ním beží ku klobúčiku a späť, potom rovnakým spôsobom sa pridá tretí
a tak ďalej. Ak už bežia všetci a prvý z tímu dobieha ku klobúčiku, pri ktorom začínali tak
ostáva pri ňom a už ďalej nebeží, potom to isté zopakuje druhý a posledný. Družstvo,
ktorého posledný hráč dobehne ako prvý vyhráva.
Obmena hry: Obmeniť hru môžeme spôsobom tým, že prvý beh ku klobúčiku tam bežia
všetci vzad.
Grafické znázornenie:

Obrázok 34 Od prvého až k poslednému
(Zdroj: vlastné spracovanie)

4.4 Pohybové hry na rozvoj koordinácie
Názov: Loptička v kuželi
Cieľ: Rozvoj orientačnej koordinácie a rýchlej reakcie.
Zaradenie hry: Hlavná časť
Počet hráčov: 2 a viac
Pomôcky: Malý kužeľ, tenisová loptička
Popis: Súťažia proti sebe dvojice v počte vydarených chytení tenisovej loptičky do kužeľa
z 10 pokusov. Úlohou detí je vyhodiť tenisovú loptičku a počas jej dopadu zdvihnúť kužeľ

49

stojaci na zemi a ešte pred dopadom tenisovú loptičku chytiť do kužeľa. Vyhráva ten, čo
z 10 pokusov sa mu podarí čo najviac loptičiek chytiť do kužeľa.
Obmena hry: Hru môžeme zmeniť tým, že dáme úlohu aby loptičku nevyhodili pre seba,
ale chodili do zeme a pred prvým dopadom chytili loptičku do kužeľa.
Grafické znázornenie:

Obrázok 35 Loptička v kuželi
(Zdroj: vlastné spracovanie)

Obrázok 36 Obmena hry loptička v kuželi
(Zdroj: vlastné spracovanie)
Názov: Hadia dráha
Cieľ: Rozvoj kinesteticko-diferenciačnej koordinácie, rovnováhovej koordinačnej
schopnosti (dynamická koordinačná schopnosť).
Zaradenie hry: Hlavná časť
Počet hráčov: 4 a viac
50

Pomôcky: Medicinbal, kužele, lavička
Popis: Rozdelíme deti do dvoch skupín (tímov) v rovnakom počte. Vytvoríme „hadiu
dráhu“ začínať sa bude na základnej čiare, pred každý tím položíme prvý kužeľ, od ktorého
sa bude začínať o meter ďalej rozložíme 5 kužeľov, ktoré postavíme 30cm od seba
a o meter ďalej dáme lavičku. Úlohou tímov je čo najrýchlejšie prejsť tých 5 kužeľov
slalom a prebehnúť cez lavičku, vrátiť sa naspäť k tímu a tľapnutím ruky odovzdať štafetu.
Vyhráva tím, ktorého posledný účastník „hadej dráhy“ tľapne prvého z tímu.
Obmena hry: Zmeniť to môžeme dvomi spôsobmi: môžeme dať deťom do ruky medicinbal
so záťažou 3kg, alebo dáme pokyn aby celú „hadiu dráhu“ absolvovali behom vzad.
Grafické znázornenie:

Obrázok 37 Hadia dráha
(Zdroj: vlastné spracovanie)

Obrázok 38 Obmena hry hadia dráha
(Zdroj: vlastné spracovanie)

51

Názov: Myši bez domova
Cieľ: Rozvoj orientačnej koordinačnej schopnosti.
Zaradenie hry: prípravná časť, hlavná časť
Počet hráčov: minimálne 10
Popis: Rozdelíme detí na „striežky“ a „myši“. Myši sa budú voľne pohybovať vo
vyznačenom území a „striežky“ vo vyznačenej hracej ploche vykonajú podpor ležmo do
vystretých rúk a dvihnutou panvou. Na znamenie učiteľa, trénera sa „myši“ z voľného
pohybu musia nájsť voľnú „striežku“ a skryť sa pod ňu.
Obmena hry: Zmeniť to môžeme tým, že „striežky“ aj „myši“ sa budú voľne pohybovať
po vyznačenej hracej ploche, alebo tým, že bude viac „striech“ ako „myší“.
Grafické znázornenie:

Obrázok 39 Myši bez domova
(Zdroj: vlastné spracovanie)

Obrázok 40 Obmena hry myši bez domova
(Zdroj: vlastné spracovanie)

52

Názov: Štafetové kruhy
Cieľ: Rozvoj kinesteticko-diferenciačnej koordinačnej schopnosti.
Zaradenie hry: Prípravná časť, hlavná časť.
Počet hráčov: 4 a viac, najvhodnejšie je keď je párny počet
Pomôcky: tenisové loptičky, volejbalové lopty, koordinačné kruhy, kužele
Popis: Rozdelím detí do dvoch tímov, ktoré proti sebe budú súťažiť. Začínať sa bude na
základnej čiare, pred každým tím položíme kužeľ a vyznačíme začiatok, o pár metrov ďalej
položíme vedro plné tenisovými loptičkami a každý a o pár metrov ďalej položíme kužeľ,
ktorý nám bude značiť priestor z ktorého budú deti hádzať loptičky na kruhy, ktoré budú
položene na zemi trocha ďalej a vzdialené sú od seba 1m. Úlohou detí je štafetovou formou
po jednom pribehnúť k vedru s loptičkami, zobrať si 2 loptičky, pribehnúť k mieste,
z ktorého sa bude hádzať a trafiť do jedného z koordinačných kruhov. Bližší kruh je
bodovaný 5 bodmi a vzdialenejší 10 bodmi. Keď hráč odhodí svoje hody, vracia sa k tímu
a tľapnutím predáva pokyn na začiatok toho druhého hráča v tíme. Tím s najväčším počtom
bodov, vyhráva.
Obmena hry: Obmeniť to môžeme tým, že namiesto tenisových loptičiek použijete
hádzanárske lopty, futbalové, volejbalové.
Grafické znázornenie:

Obrázok 41 Štafetové kruhy
(Zdroj: vlastné spracovanie)

53

Obrázok 42 Obmena hry štafetové kruhy
(Zdroj: vlastné spracovanie)
Názov: Beh po lavičke
Cieľ: Rozvoj rovnováhovej koordinačnej schopnosti
Zaradenie hry: Hlavná časť
Počet hráčov: 4 a viac, ideálny je párny počet
Pomôcky: Lavička, kužele, medicinbal
Popis: Rozdelíme detí do dvoch tímov, ideálny je párny počet. Vyznačíme dráhu, ktorú
budú absolvovať, vyznačíme kužeľom miesto, z ktorého budú začínať, o meter ďalej dáme
lavičku a o meter ďalej dáme ďalší kužeľ. Úlohou detí je prebehnúť po lavičke zoskočiť
z nej a dotknúť sa kužeľa na druhej strane, potom opäť prejsť po lavičke a tľapnutím
odovzdať štafetu ďalšiemu spoluhráčovi. Vyhráva tím, v ktorom všetci prekonajú beh po
lavičke a posledný zo spoluhráčov tľapne prvého z tímu.
Obmena hry: Obmena hry môže nastať ak si namiesto tľapnutia budú podávať medicinbal.
Grafické znázornenie:

54

Obrázok 43 Beh po lavičke
(Zdroj: vlastné spracovanie)

Obrázok 44 Obmena hry beh po lavičke
(Zdroj: vlastné spracovanie)
Názov: Udrž rovnováhu
Cieľ: Rozvoj rovnováhovej koordinačnej schopnosti
Zaradenie hry: Prípravná časť, hlavná časť
Počet hráčov: minimálne 2
Pomôcky: švihadlo (dobrou zmenou je lano)
Popis: Dvojice stoja oproti sebe a držia sa za koniec švihadla. Obaja stoja na jednej nohe
a úlohou je prinútiť pomocou ťahu toho druhého aby položil druhú nohu na zem. Hra
automatický končí ak jeden z dvojice položí nohu na zem. Dvojice môžu hrať medzi sebou
na 5 víťazných bodov a za každé úspešne zhodenie súpera majú bod.

55

Obmena hry: Môžeme dvojice postaviť na lavičku s oboma nohami na zemi alebo pri
starších použiť nestabilnú plochu ako je bosa.
Autor: Tlučáková, Ružbarská, Čech, Kačúr
Grafické znázornenie:

Obrázok 45 Udrž rovnováhu
(Zdroj: vlastné spracovanie)

Obrázok 46 Obmena hry udrž rovnováhu
(Zdroj: vlastné spracovanie)

56

ZÁVER PRÁCE
Cieľom našej práce bolo objasniť problematiku pohybovej prípravy v mladšom
školskom veku. Venovali sme pozornosť telesnému a pohybovému vývinu mladšom
školskom veku, rizikám predčasnej športovej špecializácie, pohybovým hrám z hľadiska
motivačného faktoru, či rozvoju pohybových schopností v senzitívnych obdobiach.
V neposlednom rade bol pre nás zásadná naša praktická časť – zostavenie zásobníka
športových hier
Čo sa týka pohybovej prípravy, zistili sme, že dieťa v tomto vekovom období už zvláda
vykonávať rôzne zložitejšie pohyby, je tu prítomná lepšia koordinácia, zlepšuj e sa
rýchlosť. Pohybová aktivita je tu veľmi dôležitá – telesná výchova v škole, ale aj
neorganizované formy, samozrejme z ohľadom na stále prebiehajúci vývin a osifikáciu
kostí. Deti v mladšom školskom veku si začínajú vyberať koníčky, aktivity, ktoré sa im
páčia, skúšajú rôzne záujmové krúžky. Preto je vhodne ponúknuť im i rôzne pohybové
záujmy. Tu je však potrebné spomenúť riziká predčasnej športovej špecializácie, ktoré sme
v našej práci taktiež rozobrali.
Predčasná športová špecifikácia môže mať veľmi negatívny dopad na fyzické aj duševné
zdravie. Zistili sme, že môže dôjsť až k vyhoreniu z hľadiska časového preťaženia, tlaku
trénera, príliš vysokým nárokom.
V rámci našej praktickej časti sme si zvolili metodickú prípravu – tvorbu zásobníka
pohybových hier. Vytvorili sme pohybové hry na rozvoj jednotlivých pohybových
schopností pre deti mladšieho školského veku. Pomocou týchto hier sme rozvíjali silové
schopnosti, vytrvalostné schopnosti, rýchlostné a koordinačné schopnosti. Na každú
pohybovú schopnosť sme uviedli šesť pohybových hier, v celku dvadsaťštyri pohybových
hier. Verím, že náš výskum poslúži trénerom, učiteľom, či rodičom a že zásobník týchto
hier bude pre nich prínosom.

57

ZOZNAM BIBLIOGRAFICKÝCH ODKAZOV
BELEJ, M., 2001. Motorické učenie. Prešov: FHPV PU a SVSTVŠ. ISBN 80-8068841-8
BRENNER, J. S., 2007. Overuse Injuries, Overtraining, and Burnout in Child and
Adolescent Athletes. In: Pediatrics. [online]. Roč. 119, č.6. [cit. 23.4.2021] Dostupné z:
https://pediatrics.aappublications.org/content/pediatrics/119/6/1242.full.pdf
BUKOVÁ, A. a R. FEČ, 2014. Vplyv silového a aeróbneho tréningu na redukciu
podkožného tuku, množstvo svalovej hmoty a úroveň silových schopností. Košice:
Univerzita Pavla Jozefa Šafarika v Košiciach, ISBN 978-80-8152-172-0
ČILLÍK, I. a kol, 2013. Všeobecná pohybová výkonnosť a telesný vývin žiakov 1.
ročníka základných škôl v Banskej Bystrici v školskom roku 2012/2013. Banská Bystrica:
Univerzita Mateja Bela v Banskej Bystrici – Belianum Fakulta humanitných vied, ISBN
978-80-557-0633-7
DALEY, A.J. School based physical activity in the United Kingdom: Can it create
physical active adults? In Quest. [online]. 54, 21-33. [cit. 28.4.2021] Dostupné z:
http://www.ecu.edu/exss/napehe/quest.html
GÖBLE, S. a kol., 2015. Serious Games. Huddersfield: Springer, ISBN 978-3-31919125-6
HÁJKOVÁ, J. a kol, 2006. Aerobik – soutěžní formy. Praha: Grada, ISBN 802471311X
HEŠOVÁ, J., 2014. Rozvoj koordinačných schopností detí v primárnom vzdelávaní.
Bratislava: Metodicko-pedagogické centrum v Bratislave, ISBN 978-80-8052-608-5
HOLČÁKOVÁ, A. 2008. Školní zralost. [online]. In: Učitelské noviny č.13/2008. [cit.
2.12.2020] Dostupné z: http://www.ucitelskenoviny.cz/?archiv&clanek=1020
Hubinák, A. a kol, 2021. Netradičné pohybové, športové hry a úlohy so zameraním na
rozvoj koordinačných schopností. Ružomberok: Verbum – vydavateľstvo KU, ISBN 97880-561-0877-2
JEBAVÝ, R., 2017. Rozvoj silových schopností na nestabilných plochách. Praha:
Univerzita Karlova – Karolinum. ISBN 978-80-246-3665-8
JUNGER, J., 2000. Telesný a pohybový rozvoj detí predškolského veku. Prešov: Fakulta
humanistických a prírodných vied PU v Prešove v spolupráci so Slovenskou vedeckou
spoločnosťou pre telesnú výchovu a šport. ISBN 80-8068-003-5.

58

KANDRÁČ, R. a kol. Športové predpoklady 7 ročných detí zaradených do futbalovej
prípravy. In: Šport a rekreácia: Zborník vedeckých prác. Nitra: KTVŠ PF UKF, s. 79 – 83.
ISBN 978-80-558-1179-6
KRIŠTOFIČ, J., 2006 Pohybová příprava dětí. Praha: Grada. Děti a sport. ISBN 80247-1636-4.
KUDLÁČEK, V. a kol., 2004. Pohybová aktivita obyvatel České republiky z hlediska
organizovanosti, provozování a přání. In Sborník medzinárodního semináře Pedagogické
kinatropologie 14.-16.dubna. Ostrava: Pedagogická fakulta OU, 2005. ISBN 80-7368-0416, s. 94-100.
LACZO, E. a kol., 2013. Rozvoj a diagnostika pohybových schopností detí a mládeže.
Bratislava. ISBN 978-80-971466-0-3
LAPRADE, R. F. a kol., 2016. AOSSM Early Sport Specialization Consensus
Statement. Dostupné z: https://journals.sagepub.com/doi/full/10.1177/2325967116644241
MALINA, R. M., 2010 Early Sport Specialization: Roots, Effectiveness, Risks. In:
Current Sports Medicine Reports. Roč. 9, č.3, s.364 – 371. Dostupné z:
https://journals.lww.com/acsmcsmr/Fulltext/2010/11000/Early_Sport_Specialization__Roots,_Effectiveness,.14.aspx
MATTILA, R., 2018 Early specialization and recomendations for swimming. Haaga Helia

University

of

Applied

Sciences.

Dostupné

z:

https://www.theseus.fi/handle/10024/156351
NEMEC, M. a kol., 2014 Športové hry – 1.časť. Banská Bystrica: Univerzita Mateja
Bela v Banskej Bystrici – Belianum. ISBN 978-80-557-0809-6
NOVOTNÁ, N. a kol., 2009. Programy v pohybovom režime žiakov mladšieho
školského veku Banskobystrického regiónu ako determinant ich zdravia. Banská Bystrica:
Univerzite Mateja Bela v Banskej Bystrici Fakulta humanitných vied. ISBN 978-80-8083908-6
ORAVCOVÁ, J., 2002. Vývinová psychológia. Žilina: EDIS – vydavateľstvo Žilinskej
univerzity pre Fakultu humanitných vied Univerzity Mateja Bela v Banskej Bystrici
a Inštitút priemyselnej výchovy v Žiline. ISBN 80-8070-010-9
ORELOVÁ, D., 2013. Hudobno-pohybové prvky v predškolskom vzdelávaní. [online].
Bratislava: Metodicko-pedagogiké centrum. [cit. 10.5.2021]. Dostupné z: https://mpcedu.sk/sites/default/files/projekty/vystup/6_ops_orelova_drahusa_-_hudobnopohybove_prvky_v_predskolskom_vzdelavani.pdf

59

PAVLOVIČOVÁ, M., 1998. Pohybové hry v školskej telesnej výchove 1.-4.ročníka
základných škôl. Bratislava: Pedagogická fakulta univerzity Komenského. ISBN 8088868-37-8
ROMANOVÁ, M. a T. SOLLÁR., 2018. Motivácia z pohľadu sebadeterminačnej
teórie u športovcov. In: Šport a rekreácia 2018, s. 120-126. ISBN 978-80-558-1301-1
ROWLAND, T. W., 2005. Children's exercise physiology. Champaign (III).Human
Kinetics. ISBN 0736051449
RUŽBARSKÝ, P. 2018. Antropomotorika pre študijné programy telesná výchova,
trénerstvo a šport a zdravie. Prešov: Prešovská univerzita v Prešove. ISBN 978-80-5552042-1
RUŽBARSKÝ, P. a T. PERIČ, 2019. Výsledky prvého celoštátneho testovania
pohybových predpokladov detí mladšieho školského veku - žiakov 1.ročníkov základných
škôl. Prešov: Prešovská univerzita v Prešove. ISBN 978-80-555-2378-1.
SOWERS, J. R., 2003. Obesity as a cardiovascular risk factor. In The American Journal
of Medicine. [online]. 115 (8A), s. 37 – 41. [cit. 14.5.2021] Dostupné z:
http://www.sciencedirect.com/science/asticle/pii/S0002934202005187. ISSN 1555-7162.
ŠIMONEK, J., 2017. Dvojité kriéry športovcov na Slovensku. [online]. Nitra: PF UKF.
[cit.

Dostupné

15.4.2021]

z:

http://www.ktvs.pf.ukf.sk/images/Dissemination%20materials/Monografia%20DC4AC_s
vk/Monografia%20DC4AC_2017.pdf
ŠIMONEK, J., 2018. Vplyv pohybových hier na myslenie a učenie detí. In: Športový
edukátor, Roč. 11, č.1, s. 12 – 17. ISSN 1337–7809
TLUČÁKOVÁ, L. a kol., 2019. Motivačné hry a cvičenia na rozvoj koordinačných
schopností detí (4. časť). In: Športový edukátor. [online]. Ročník XII, číslo 1, s. 10 – 16.
[cit.

Dostupné

30.04.2022].

z:

http://www.ktvs.pf.ukf.sk/images/%C5%A1portov%C3%BD%20eduk%C3%A1tor/Sport
ovy_edukator_1_2019.pdf
VALENTÍNYOVÁ, Ľ., 2014. Motivácia ako dôležitý atribút aktivizácia dieťaťa
v materskej škole. Nitra: Metodicko-pedagogické centrum. ISBN 978-80-8052-758-7
VALUŠKOVÁ, J. a M. MALÁK, 2019 Rozvoj pohybových schopností prostredníctvom
xcx-cross country cross v školskej tšv. [online] Bratislava. [cit. 1.2.2021] Dostupné z:
https://www.sass.sk/images/KALENDAR_sutazi/2018_2019/VZDELAVANIE/METODI
KA_XCX_CROSS_COUNTRY_CROSS.pdf

60

VILÍMOVÁ, V. 2002. Didaktika tělesné výchovy. Brno : Paido – edice pedagogické
literatury, ISBN 80-7315-033-6

61

Analytický list
Autor:

Martin Činčár

Názov práce:

Využitie pohybových hier v pohybovej príprave detí

Jazyk práce:

Slovenský

Typ práce:

Bakalárska práca

Nadobúdaný
akademický titul:

Bakalár

Počet strán:

62 s.

Univerzita:

Prešovská univerzita v Prešove

Fakulta:

Fakulta športu

Katedra:

Katedra športovej edukológie a humanistiky

Študijný odbor:

Vedy o športe

Študijný program:

Šport a zdravie

Mesto:

Prešov

Vedúci práce:

Mgr. Beáta Ružbarská, PhD

Dátum odovzdania:

06.05.2022

Dátum obhajoby:
Kľúčové slová v SJ:

00.06.2022
Pohybové schopnosti. Mladší školský vek. Motivácia.
Športové hry

Názov práce v AJ:

Use of movement games in children's physical training

Kľúčové slová v AJ:

Motor skills. Younger school age. Motivation. Sport games.

