AKADÉMIA UMENÍ V BANSKEJ BYSTRICI
FAKULTA MÚZICKÝCH UMENÍ

VYUŽITIE CIMBALU V JAZZOVEJ A POPULÁRNEJ
HUDBE
BAKALÁRSKA PRÁCA

kód - 71607a29-dd3b-44f3-8f13-210a4d35be51

2022

ANEŽKA HUDÁČKOVÁ

AKADÉMIA UMENÍ V BANSKEJ BYSTRICI
FAKULTA MÚZICKÝCH UMENÍ

VYUŽITIE CIMBALU V JAZZOVEJ A POPULÁRNEJ HUDBE

Bakalárska práca
kód - 71607a29-dd3b-44f3-8f13-210a4d35be51

Študijný program:

Umenie

Študijný odbor:

Interpretačné umenie

Pracovisko:

Katedra orchestrálnych nástrojov

Vedúci bakalárskej práce:

Mgr. art. Martin Budinský, ArtD.

2022

Anežka Hudáčková

ABSTRAKT
HUDÁČKOVÁ, Anežka: Využitie cimbalu v jazzovej a populárnej hudbe [Bakalárska
práca]. Akadémia umení v Banskej Bystrici. Fakulta múzických umení. Katedra
orchestrálnych nástrojov. Vedúci bakalárskej práce: Mgr. art. Martin Budinský, ArtD.
Akadémia umení v Banskej Bystrici. Fakulta múzických umení. Katedra orchestrálnych
nástrojov. 2022. Počet strán 38.
Bakalárska písomná práca Využitie cimbalu v jazzovej a populárnej hudbe obsahuje súhrn
informácií o cimbale ako o multižánrovom nástroji. Zameriava sa na tvorbu a život
skladateľov a interpretov, ktorí sa vo svojej interpretácii zaoberajú jazzom a populárnou
hudbou. Bakalárska písomná práca sa rozdeľuje na tri kapitoly. V prvej kapitole popisujeme
ako sa cimbal využíva v súčasnej hudbe. Druhá kapitola sa zameriava na využite cimbalu
v jazzovej a populárnej hudbe a taktiež na biografiu interpretov a skladateľov. V tretej
kapitole rozoberáme tvorbu Pacora Tria, Gaspar Cimbal projekt, projekty Daniela Skálu,
Zuzany Lapčíkovej a Ľudovej hudby Stanislava Baláža v spolupráci s AMC Triom.
Predpokladaným prínosom tejto bakalárskej písomnej práce je oboznámiť ľudí s cimbalom,
nielen ako tradičným nástrojom, ale dať do povedomia, že cimbal svojím špecifickým
zvukom možno zapojiť do akéhokoľvek žánru. Práca má slúžiť aj ako zdroj informácií pre
študentov a milovníkov cimbalovej hry.

Kľúčové slová: Cimbal. Jazz. Populárna hudba. Cimbaloví interpreti. Projekty.

ABSTRACT
HUDÁČKOVÁ, Anežka: Use of dulcimer in jazz and popular music [Bachelor thesis].
Academy of Arts in Banská Bystrica. Faculty of Performing Arts. Department of Orchestral
Instrument. Supervisor of the bachelor thesis: Mgr. art. Martin Budinský, ArtD. Academy of
Arts in Banská Bystrica. Faculty of Performing Arts. Deparment of Orchestral Instrument,
2022. Number of pages 38.

The bachelor work. The usage of dulcimer in jazz and popular music contains a summary of
information about dulcimer as a multi - genre instrument. It focuse on the creation and life
of composers and performers who deal with jazz and popular music in their interpretation.
The bachelor work is divided into three chapters. In the first chapter we describe how the
dulcimer is used in temporary music. The second chapter focuse on the usege of dulcimer in
jazz and popular music, as well as a biography of performers and composers. In the third
chapter we analyze the work of Pacora Trio, Gaspar Cimbal Projekt, Projects by Zuzana
Lapčíková, Daniel Skála and Ľudová hudba Stanislava Baláža with AMC Trio. The expected
benefit of this bachelor work is to introduce to people with the dulcimer not only as a
traditional instrument, but to make it clear that the dulcimer with its specific sound can be
involved in any genre. The work should also serve as a source of information for students
and lovers of the dulcimer game.

Key words: Dulcimer. Jazz. Popular music. Dulcimer interprets. Projects.

Obsah
ÚVOD .................................................................................................................................................. 8
1

2

VYUŽITIE CIMBALU V ARTIFICIÁLNEJ HUDBE 20. a 21. STOROČIA ........................................... 9

1.1

Vznik cimbalových koncertov .............................................................................. 10

1.2

Cimbalová literatúra a jej významní skladatelia 20. a 21. storočia ...................... 11

VYUŽITIE CIMBALU V JAZZOVEJ A POPULÁRNEJ HUDBE .......................................................... 16

2.1

Cimbal v jazzovej hudbe na Slovensku ................................................................ 16

2.2 Predstavitelia slovenskej jazzovej cimbalovej scény ................................................ 17
2.3
3

Dalibor Štrunc ....................................................................................................... 21

ZOSKUPENIA A PROJEKTY V SPOLUPRÁCI S CIMBALOM .......................................................... 28

3.1 Gaspar Cimbal Projekt .............................................................................................. 28
3.2 PaCoRa Trio .............................................................................................................. 29
3.3 Ostatné projekty ......................................................................................................... 32
ZÁVER ............................................................................................................................................... 36
BIBLIOGRAFIA ................................................................................................................................... 37

ZOZNAM OBRÁZKOV
Obrázok 1 Marcel Comendant
Obrázok 2 Ľubomír Gašpar
Obrázok 3 Zuzana Lapčíková
Obrázok 4 Dalibor Štrunc
Obrázok 5 Dalibor Štrunc a jeho žiačka
Obrázok 6 Cimbal Classic
Obrázok 7 Dalibor Štrunc a jeho manželka Kateřina Štruncová
Obrázok 8 Javory, Dalibor Štrunc
Obrázok 9 Gaspar Cimbal Projekt
Obrázok 10Bulletin k projektu Ornamenty
Obrázok 11 PaCoRa Trio
Obrázok 12 Daniel Skála
Obrázok 13 Ľudová hudba Stanislava Baláža
Obrázok 14 Obal CD Prší déšť

ÚVOD

Téma bakalárskej práce Využitie cimbalu v jazzovej a populárnej hudbe sa bude
zaoberať problematikou začlenenia cimbalu do iných žánrov ako sme na cimbal tradične
zvyknutí.
V prvej kapitole sa sústredíme na interpretáciu artificiálnej hudby a 20. a 21.
storočia, kde sa zaoberáme vznikom cimbalového koncertu a jeho vývojom. Spomenieme tu
významných skladateľov z jednotlivých krajín a vyzdvihneme ich prelomové diela.
V druhej kapitole sa rozpíšeme o troch významných cimbalistov, ktorý položili
základ netradičného využitia cimbalu, čo sa týka spojenia s inými žánrami. V jednotlivých
podkapitolách si priblížime životy a pôsobenie na umeleckej scéne týchto významných
cimbalistov: Marcela Comendanta, Ľubomíra Gašpara, Zuzany Lapčíkovej, Daniela Skálu
a Dalibora Štrunca s jeho kapelou Cimbal Classic.
Hlavnou témou v tretej kapitole sú originálne zoskupenia a projekty, v ktorých
cimbal zastáva významnú rolu svojim špecifickým zvukom. Dotýkame sa rôznych
experimentálnych projektov ako: Gaspar Cimbal Projekt, PaCoRa Trio a iných.
Cieľom tejto bakalárskej práce je zoznámiť verejnosť s cimbalom nie ako tradičným
folklórnym nástrojom, ale zmeniť spôsob vnímania poslucháča. Predovšetkým nám ide o to
poskytnúť hudobne vzdelaným, ale aj nevzdelaným poslucháčom tohto jedinečného nástroja
informácie o výnimočných umelcoch, projektoch a zoskupeniach, ktoré si právom zaslúžia
pozornosť svojimi geniálnymi nápadmi.

8

1

VYUŽITIE CIMBALU V ARTIFICIÁLNEJ HUDBE 20. a 21.
STOROČIA

V tejto kapitole chceme čitateľov zoznámiť s hudbou, ktorá pre cimbal vznikala v 20.
a 21. storočí. Okrem tvorby pre sólový cimbal, má využitie aj v komornej a koncertnej sfére.
Cimbal, ktorý bol kedysi vzácnosťou, je už dnes na Slovensku bežným nástrojom
ľudových hudieb. Je však vnímaný hlavne ako ľudový nástroj, koncertná cimbalová hra má
na Slovensku iba niekoľkoročnú tradíciu. Predtým sa spôsob hry dedil z generácie na
generáciu. Je všeobecne známe, že cimbal je hlavne nástrojom maďarských, rumunských,
slovenských a východo-moravských ľudových hudieb. Jeho kolískou je perzsko-arabská
kultúrna oblasť, odkiaľ sa s odlišným menom, v rôznych veľkostiach a s malými odchýlkami
postupne rozšíril do celého sveta.
Postupne sa hra na cimbale začala vyučovať na základných umeleckých školách, kde
sú žiaci vedení cimbalovými školami Vojtěcha Brady, Jozefa Fálku a Gézu Allaga. Géza
Allaga v minulosti prispel svojou umeleckou činnosťou k tomu, aby cimbal smeroval ku
klasickej hudbe. Často usporiadal domáce koncerty, v ktorých mal hlavnú úlohu cimbal.
Okrem toho pravidelne organizoval cimbalové koncerty, v programoch, v ktorých
vystupoval so svojimi žiakmi aj on sám. Dvetisíci jubilejný cimbalový koncert opäť
režíroval Allaga, vzácnym hosťom mal byť Franz Liszt, ale nedožil sa ho. Na slávnom
koncerte sa zúčastnili vedúce osobnosti hudobného života a podporovatelia hudby, ktorí s
nadšeným prijali program, v ktorom v úvode zaznela Allagova „Maďarská serenáda“ pre
cimbal a sláčikové nástroje za spoluúčasti hudobníkov z Opery. Pri príležitosti slávnostného
koncertu, ktorý sa uskutočnil dňa 12. marca 1888. Allaga Géza v závere svojho prejavu s
nádejou predvídal budúcnosť cimbalu:
„Máme dôvod sa nádejať, že príde ten čas , keď cimbal zaujme svoje dôstojné miesto
v každom orchestri.“
Na slovenských konzervatóriách sa hra na cimbale začala učiť až od roku 1983 v
Bratislave. O rozvoj výuky hry na cimbal sa zaslúžila profesorka Ľudmila Dadáková, ktorá
dosiahla pozoruhodné výsledky a pozdvihla tak odbornú úroveň hry na cimbale. V
súčasnosti sa cimbal vyučuje na týchto konzervatóriách: Konzervatórium Jána Levoslava
9

Bellu v Banskej Bystrici, Konzervatórium (Timonova 2) v Košiciach, Konzervatórium
Jozefa Adamoviča, Štátne konzervatórium Bratislava, Konzervatórium Žilina a Súkromné
konzervatórium Pink Harmony vo Zvolene. Akadémia múzických umení v Banskej Bystrici
je jediná vysoká škola, ktorá poskytuje vzdelanie v danom odbore na Slovensku. Na
Akadémií múzických umení vyučujú: prof. Viktória Herencsár, ArtD. a Mgr. art. Martin
Budinský, ArtD., ktorí majú najväčšiu zásluhu v interpretovaní klasickej hudby na cimbale
a rovnako ako oni, vedú svojich študentov rovnakým smerom.
Pozíciu garanta štúdia prijala prof. Viktória Herencsár, ArtD. so skladateľom a rektorom
Akadémie umení prof. paedDr. MgA. et Mgr. Vojtechom Didim, m.p. komunikovala aj mimo
pedagogickej pôdy, napríklad aj po stránke umeleckej. Vzájomne udržiavali obojsmerný
vzťah skladateľ – interpret. Vojtech Didi, ako obdivovateľ cimbalu, napísal niekoľko
skladieb pre tento nástroj, z ktorých väčšinu venoval Viktórii Herencsár. Pri komponovaní
sa stretol s rôznymi technickými nejasnosťami, vyplývajúcimi zo špecifickosti hudobného
nástroja, ktoré s ňou konzultoval. Viktória Herencsár uviedla mnohé z týchto skladieb
prvýkrát na pódia, čo zaručilo kvalitu ich interpretácie a teda aj ich úspešnosť. Medzi jeho
skladby patria: Canzonetta per salterio, Musica con moto per salterio, Vraciam sa k tebe,
kolíska moja. Podnietila šírenie slovenskej cimbalovej tvorby a budovanie hudobnej
literatúry cimbalu.
1.1 Vznik cimbalových koncertov
Viacerí skladatelia vytvorili cimbalové koncerty najmä so sprievodom komorných
súborov. V roku 1972 skomponoval hudobný skladateľ Dezső Zador zo Zakarpatskej oblasti
koncert pre cimbal a veľký orchester: Cimbalomverseny ( Cimbalový koncert). Ivan Patatich
napísal v roku 1975 koncert s názvom Prezentationy s podtitulom Koncerto per Zimbalo
Ungherese. Zaznela aj orchestrálna skladba s cimbalovým sólom Zoltána Györeho SZ 1975, z roku 1994, ktorá mala svetovú premiéru na Slovensku v roku 2002.
Sláčikové teleso bolo neodlučiteľnou súčasťou ostatných sólových diel, ktoré
sprevádzalo. Najstaršie z nich je dielo Matyása Kovácsa: Concertino cimbalomra és
vonószenekarra (Concertino pre cimbal a sláčikový orchester), ktoré autor začal
komponovať v roku 1959 a dokončil v roku 1960. V sprievodných partoch vybraných
sólových diel skladatelia využívajú aj iné netradičné nástroje. Napríklad György Ránki:
Concertino cimbalomra, xilofonra, üstdobokra, ütőkre és vonósötösre (Concertino pre
cimbal, xylofón, tympany, bicie nástroje a sláčikové kvinteto ) z roku 1978. Zoltán Györy:
10

Dal 11 hangszerre és cimbalomra (Pieseň pre jedenásť nástrojov a cimbal) a Nagyszombati
magyar táncok ( Maďarské tance z Trnavy).
Ďalšie diela, ktoré skomponoval skladateľ maďarského pôvodu Arpád Balázs:
Rapszódia – Cimbalomra és koncert-fúvoszenekarra (Rapsódia pre cimbal a koncertný
dychový orchester, 2001). Nasledujúcim skladateľom je György Mandavay, ktorý
skomponoval: Fantázia klarinétra, cimbalomra és fúvoszenekarra (Fantázia pre klarinet,
cimbal a dychový orchester). Okrem sólových koncertov pre cimbal s orchestrom vznikali
aj skladby pre dva cimbaly. Jedným z takýchto diel je: Koncert két cimbalomra és
vonószenekarra (Koncert pre dva cimbaly a sláčikový orchester) od Frigyesa Hidasa.
Nasledujúcim dielom od tohto skladateľa je Cymboa cimbalomra, oboára és vonószenekarra
(Cymboa pre cimbal, hoboj a sláčikový orchester, 1982).
Za zmienku stojí aj skladba Kettősverseny kannunra és cimbalomra vonószenekarra
(Dvojkoncert pre kannun, cimbal a sláčikový orchester, 2001). Jedinečným skladateľským
počinom je: Cimbalomverseny elektronikuskísérettel (Cimbalový koncert so sprievodom
elektronických nástrojov, 1988) od Zoltána Pongrácza, ktorý skomponoval prvé
elektroakustické dielo s využitím cimbalu naživo.
Je dôležité spomenúť, že nie všetky cimbalové skladby boli vydané, pretože mnohé
zostali v rukopisoch. Vydavateľstvám sa neoplatilo vydávať noty v tak malom množstve,
preto sú často distribuované ako rukopisy. Mnoho skladieb sa kvôli tomu bohužiaľ
nezachovalo. Vďaka notačnému softvéru skladatelia začali vkladať svoje diela do notačného
programu, čo pomohlo ich distribúcií. K uznávaniu a zverejňovaniu diel významne prispieva
aj internetová registrácia diel.
V susedných krajinách Maďarska, najmä v krajinách, kde poznali maďarský typ nástroja
už pred 1.svetovou vojnou, sa pri otváraní škôl o cimbal zaujímalo čoraz viac skladateľov.
Väčšina cimbalových skladieb sa preto zrodila v Čechách a na Slovensku.
1.2 Cimbalová literatúra a jej významní skladatelia 20. a 21. storočia
Menný zoznam českých skladateľov cimbalovej literatúry:
Brada, Vojtěch (1911 – 1983)
Dadák, Jaromír (1930)
Eben, Peter (1929 – 2007)
Hába, Alojz (1893 – 1973)
Matys, Jiří (1927 – 2016)
11

Meisl, Jan (1974)
Pek, Albert (1893 – 1972)
Pospíšil, Juraj (1867- 1929)
Skála, Daniel (1981)
Štedroň, Miloš (1942)
Štrunc, Dalibor (1966)
Tesař, Milan (1938 – 2019)
Tučapský, Antonín (1928 – 2014)
Zapletal, Radoslav (1937-2010)
Zavadil, Rudolf (1934-2008)
Zelenka, Milan (1939)
Ľudová hudba bola významným zdrojom väčšiny skladieb. Medzi skladateľmi sú
interpreti, ktorí komponovali pre svoj nástroj. Drvivá väčšina nôt sa nachádza v rukopisoch,
medzi ktoré patria sólové, komorné a orchestrálne skladby. Cimbalové koncerty sa
komponovali a realizovali väčšinou s komornou kapelou.
Koncerty s orchestrálnym sprievodom:
Dušek, Jan ( 1985) : Concertino per salterio detesco a orchestra, 2004.
Kopelent, Marek (1932): Koncert pro cimbál a orchestr, 1976.
Palkovský, Oldřich ( 1907- 1983): Koncert pro cimbál a orchestr op.24, 1957.
Parsch, Arnošt: Poema. Koncert pro cimbál a orchester, 1986.
Pospíšil, Juraj (1867 – 1929): Koncert pro cimbál a orchestr op.70, 1989.
Pek, Albert (1893 – 1972) 2. koncert pro cimbál a deset dechových nástrojů.
Růžička, Rudolf (1941): Kymbalom pro cimbál sólo + elektroakustické zvuky, 1997.1
Koncerty pre dva cimbaly a orchester:
Štědroň, Miloš (1942): Ozvěny pro dva cimbály a orchestr.
Podéšt, Ludvík (1921 – 1968): Concertino pro dva cimbály s průvodem orchestru, 1962.
Komorné diela:
Šimíček, Jan (1942): Concertino pro cimbál, smyčce a bicí nástroje

1

Cimbál kombinovaný s elektronickou hudbou

12

Štědroň, Miloš: Planktus, dielo je zložené pre flautu, cimbal, trubku, basový klarinet,
klavír,bicie a jazzovú kapelu.
Zavadil, Rudolf (1934 – 2008): Jazzová skladba pro cimbál sólo, dvě flétny, hoboj, klarinet,
lesný roh, klavír, kontrabas ( basgitara) a bicí nástroje, Brno 1998.
Palkovský, Oldřich (1907-1983): Variace a fuga pro cimbál smyčce a tympany
Menný zoznam slovenských skladateľov cimbalovej literatúry:
Beneš, Juraj (1940 – 2004)
Didi, Anna (1990)
Didi, Vojtech (1940)
Homola, Vladimír (1983)
Jantoščiak, Peter (1967)
Očenáš, Andrej ( 1911 – 1995)
Paľko, Michal (1988)
Pospíšil, Juraj (1931 – 2007)
Schneider – Trnavský, Mikuláš (1881 – 1958)
Stračina, Svetozár (1940 – 1996)
Špilák, Peter (1979)
Zeljenka, Ilja (1932 – 2007)
Vojtech Didi, skomponoval v roku 2007 dramatickú hudobnú hru Matka Niobé v jednom
dejstve.
Svetozár Stračina: Liptovské lúky, 1978, boli zložené pre tri ženské hlasy, ženský zbor
a cimbal.
Ilja Zeljenka skomponoval Musicu slovacu pre tri cimbaly a sláčikový orchester v roku
2005.
Literatúra pre cimbal hlavne ako sólový koncertný nástroj sa na Slovensku začal
rozširovať najmä v 20. a 21. storočí. K tejto skutočnosti prispeli mnohí slovenskí skladatelia,
medzi ktorých patrí aj Ivan Hrušovský, ktorý pomohol k rozšíreniu literatúry pre cimbal ako
sólový nástroj skladbou Suita starých tancov z Levočského pestrého zborníka v roku 2001.
Slovenský skladateľ českého pôvodu Juraj Pospíšil doplnil slovenskú cimbalovú literatúru
v roku 1987 o Suitu op. 66. Iľja Zeljenka je veľmi významný slovenský skladateľ ktorý
obohatil cimbalovú literatúru o skladbu Toccata pre cimbal, ktorú skomponoval v roku 1999.
13

Peter Duchnický napísal Päť štúdií pre cimbal v roku 2010. O rozšírenie cimbalovej
literatúry sa v súčasnosti pokúšajú aj inštrumentalisti na tento hudobný nástroj. Jedným z
nich je Michal Paľko, ktorý cimbal využíva nielen v sólových, ale aj komorných
kompozíciách. Skomponoval skladby pre sólo cimbal s názvami Tres Preludes a Šachzor.
Tieto skladby vznikli v roku 2007 a 2012. Miroslav Tóth napísal v roku 2014 skladbu Britva.
Vladimír Homola je v súčasnosti aktívny hráč na cimbal, ktorý pôsobí v slovenskom
folklórnom súbore Lúčnica v orchestri Zlaté husle, pre ktorý upravuje niektoré ľudové
piesne. Študoval kompozíciu na Akadémii umení v Banskej Bystrici a do svojich kompozícií
zaraďuje aj skladby pre cimbal. Dielo s názvom Invencie obsahuje päť častí s názvami
Allegretto, Rubato, Allegro, Calmo e improvvisando a Allegro con moto. Táto skladba
vznikla v roku 2013. Peter Jantoščiak, skladateľ známy aj tvorbou pre najznámejšie
slovenské folklórne súbory ako je Lúčnica, sa vo folklóre inšpiroval cimbal, pre ktorý napísal
skladbu Tri bodky, ktorá má tri časti, no v tejto kompozícií sa nenachádzajú prvky folklóru.
Menný zoznam ukrajinských skladateľov cimbalovej literatúry:
Gajdenko, Anatolij (1938)
Gajdenko, Igor
Kotiuk, Bohdan (1951)
Popichuk, Dmytry (1939)
Zador, Dezyder 2(1912-1985)
Orchestrálne skladby:
Anatolij Hajdenko: Koncertná rapsódia, Ciganiáda a 2. koncert De visu
Igor Gajdenko: Slnečný kruh
Valerij Syrochvatov: Koncert pre cimbal a symfonický orchester
Menný zoznam a vybrané diela moldavských skladateľov pre cimbal:
Sólové skladby:
Bojoncӑ, Alecu (1965): Nocturna, Fantezie
Dubosarschi, Boris (1947): Reflectare
Chiriac, Tudor (1949): Douӑ meditații
Považuje sa za maďarského skladateľa, ale Ukrajinci ho evidujú ako ukrajinského komponistu, preto ho
spomíname aj medzi ukrajinskými.
2

14

Iachimciuc, Igor (1968): Suitӑ concertantӑ ( Preludio, Pastorale, Bagatella, Ostinato,
Rondino, Interludio, Romanza, Marcia, Impromtu, Fuga, Toccatina, Capriccio)
Luțӑ, Valeriu (1966, Kišinev): Dedicatie
Timofeev, Alexandru (1983): Metaforӑ
Symfonické skladby:
Florin Comisel: Fantezie concertantӑ pentru țambal si orchestrӑ simfonicӑ
Tudor Chiriac: Dacofonia pre ľudové nástroje a symfonický orchester
Boris Dubosarschi: Poem simfonic in memori lui Mihai Eminescu
Komorné skladby:
Boris Dubosarschi: Cvartet de coarde si țambal
Alexandru Timofeev: Fulgerul pentru țambal si pian
Igor Iachimciuc: In Haydn´s steps for cimbalom and strung quartet (2009)

15

2

VYUŽITIE CIMBALU V JAZZOVEJ A POPULÁRNEJ HUDBE

Cimbal, ktorý bol kedysi vzácnosťou, je dnes v rôznych podobách po celom svete
známejší ako v minulosti. Najväčšou zásluhou popularizácie cimbalu má CWA (Cimbalom
World Association). Prvý svetový cimbalový kongres sa konal v Pécsi dňa 3. novembra
1991. Prezidentkou celosvetovej cimbalovej asociácie sa stala maďarská cimbalistka prof.
Viktória Herencsár ArtD. a prezidentom Slovenskej cimbalovej asociácie je Mgr. art. Martin
Budinský ArtD. Vďaka nej sa stretávajú cimbalisti z celého sveta, vymieňajú si svoje
postrehy a poznatky, ktoré posúvajú ďalej hranice a možnosti rôznorodej interpretácie.
Cieľom asociácie je združovať cimbalových interpretov, pedagógov, skladateľov, výrobcov
a priaznivcov cimbalu a jemu príbuzných nástrojov. Nespornou výhodou týchto stretnutí je
kombinovanie rôznych nápadov naprieč celou škálou žánrov.
2.1 Cimbal v jazzovej hudbe na Slovensku
S interpretáciou jazzovej hudby sa na Slovensku stretávame zriedka. Na cimbale je
veľmi ťažké hrať jazzové prvky, pretože cimbal nemá tak dokonalé usporiadanie tónov, ako
je napríklad klavír. Po technickej stránke sa na cimbale snažíme frázovaním napodobniť
klavír, ale tým, že cimbal má k dispozícii iba dva údery, to nie je možné. Jazzové stupnice,
paterny a hranie jazzových štandardov vo všetkých tóninách je veľmi náročné. Zlúčením
týchto hudobných prvkov vznikne veľmi zaujímavá kombinácia hudobného obsahu a zvuku
nástroja. Veľmi dôležitým aspektom v jazzovej hudbe na cimbale je frázovanie, preto je
dobré pracovať so zvukom detailnejšie, rozšíriť škálu cimbalových techník ako je napríklad
pizzicato, flažolety, glissandá a vytvoriť mu osobitý charakter. Najväčším problémom
v jazzovej hudbe na cimbale je, že bebopové frázy znejú bodkovane, čo zmení danú frázu.
Tento problém riešia cimbalisti často predstavou klavírnej mechaniky, kladivko je palička
a najpodstatnejší je pocit a počúvanie. Pri hre jazzu na cimbale používame nepravidelné
rytmy, heptatonické stupnice, alebo melodické ozdoby.

16

2.2 Predstavitelia slovenskej jazzovej cimbalovej scény
Prvým interpretom, ktorého predstavíme v tejto kapitole je Marcel Comendant.
Narodil sa 15. mája 1980 v Kišineve v Moldavsku. Od roku 1987 navštevoval Hudobné
lýceum Cipriana Porumbescu v Kišiňove, Moldavsko ( Liceul de Muzica ,, Ciprian
Porumbescu“, cimbal – Varnavii Comendant, Valeriu Luta). Neskôr študoval na Akadémii
umení v Banskej Bystrici pod vedením prof. Viktórii Herencsár ArtD., kde počas štúdia
aktívne vystupoval a účinkoval na medzinárodných koncertoch a festivaloch v Rusku, na
Ukrajine, v Rumunsku, Maďarsku, Poľsku, Grécku, Rakúsku a Chorvátsku.

Obrázok 1 Marcel Comendant
Zdroj: https://www.casopisharmonie.cz/rozhovory/marcel-comendant-cimbal-namnoho-zpusobu.html

Okrem koncertovania sa zúčastnil niekoľkých súťaží: Prvé miesto získal na
International Music Competition of Gherorghe Neaga in Chisinau 1995, Constantin Brailoiu
International Music Competition 1996, International Eugen Coca Competition 1998,
International Dulcimer Competition in Valašské Meziříčí a iné. Taktiež vyučuje hru na
cimbale na bratislavskom konzervatóriu. Pri jeho interpretácii sú badateľné vplyvy, hudobné
prvky vychádzajúce z moldavského folklóru.
Ide o aktívneho cimbalistu, ktorý pôsobí vo viacerých zoskupeniach. Od roku 2004
je členom jazzového tri PaCoRa ( Stanislav Palúch – husle, Róber Ragan – kontrabas).
Taktiež je členom etnojazzového kvinteta Bashavel ( PaCoRa Trio + Klaudius Kováč –
klavír, Peter Solárik – bicie nástroje) a rôznych zoskupení klasickej hudby. Podieľal sa na
projekte speváčky Jany Kirschner ,,Moruša biela“ kde sa nahrávania zúčastnilo

17

18 hudobníkov z Veľkej Británie, Česka a Slovenska. Nástrojové zoskupenie vytvorilo akýsi
,,rodinný orchester“, v ktorom sa stretli, husle, akordeón, violončelo, marimba, klarinet
a cimbal.
Druhým významným jazzovým interpretom na cimbale je Ľubomír Gašpar. Narodil
sa 14. októbra 1989 v Banskej Bystrici. Do svojich pätnástich rokov žil v srdci Slovenska
v meste Detva, ktoré je známe svojou bohatou ľudovou tradíciou, ktorá sa dodnes
zachováva. Ľubomír pochádza z najznámejšej hudobníckej rodiny z tohto kraja a okolia.
Vášeň k hudbe sa u neho začala prejavovať už na základnej umeleckej škole. Navštevoval
triedu Dezidera Oláha Axmana a triedu jeho strýka Romana Beryho.

Obrázok 2 Ľubomír Gašpar
Zdroj: https://www.bystricoviny.sk/titulka/lubomir-gaspar-cimbalovym-projektom-robotnickom-dome/

Neskôr začal študovať na Konzervatóriu Jána Levoslava Bellu v Banskej Bystrici
v triede Mgr. art. Martina Budinského, ArtD. Kde si rozšíril svoje vedomosti a skúsenosti
a ponoril sa do tajov klasickej hudby, ktorá ho následne začala formovať. Počas štúdia sa
stretol z dvomi dôležitými hudobnými smermi, ktoré ho taktiež veľkou mierou ovplyvnili
a vyformovali. Jeden zo štýlov hudby bola tradičná maďarská rómska hudba, ktorá je aj
typická pre tento nástroj. Druhým dôležitým hudobným štýlom sa stal jazz. Už ako malý
chlapec improvizoval na rôzne hudobné námety, či ľudové piesne a komponoval vlastné
skladby. Dôležitým človekom práve v tejto hudbe bol jeho nevlastný otec Klaudius Kováč,
ktorý je uznávaným jazzovým umelcom doma aj v zahraničí. V roku 2013 sa stáva
18

poslucháčom Hudobnej Akadémii Jána Abrechta v Banskej Štiavnici. Ukončil magisterské
štúdium pod vedením Marcela Comendanta. Ľubomír založil množstvo hudobných
projektov s ktorými koncertuje doma i v zahraničí. Jeho najvýraznejší projekt je Ľubomír
Gaspar Cimbal projekt, s ktorým získal ocenenie Rádio Head Awards 2017. Ďalej pôsobí
v zoskupeniach MANUŠA, Romanishe roulette a ako kontrabasista v zoskupení SOLE.
Ľubomír Gašpar je výrazným cimbalistom, ktorý si svojou životnou hudobnou cestou
vytvoril vlastný hudobný podpis.
Jedinou ženou v zozname jazzových cimbalistov je cimbalistka Zuzana Lapčíková.
Narodila sa 16.marca 1968 v meste Zlín. Po absolvovaní gymnázia študovala hru na cimbal
v triede Milady Vlasákovej na konzervatóriu v Brne a hneď po tom sa stala najžiadanejšou
folklórnou cimbalistkou a speváčkou v Českej republike. Túžba po interpretácii hudobného
folklóru ju priviedla k štúdiu odboru etnológie a hudobnej vedy na Masarykovej univerzite
v Brne. Od roku 1980 pôsobí vo folklórnom súbore Včelaran, v ňom sa prejavuje nie len ako
muzikantka a tanečnica, ale aj ako autorka (dramaturgicky aj hudobne pre nich pripravila
folkloristické pásmo s názvom Balada o Verune, ktoré vyšlo na CD). Zbierky moravských
ľudových piesní Františka Sušila, Františka Bartoša a Leoša Janáčka ju inšpirovali k vlastnej
zberateľskej činnosti. Hrala a nahrávala s niekoľkými cimbalovými kapelami, s BROLN, ale
tiež s Pražskou komornou filharmóniou, Virtuosi di Praga, Štátnou filharmóniou Brno
a ďalšími orchestrami. Spolupracovala taktiež napríklad so skladateľom Milošom
Štedroňom.
Ľudovú pieseň chápe ako živý a dynamický fenomén, ktorý je dôležité predstavovať
nie len v ustrnutej forme, ale v najrôznejších hudobne aktuálnych súvislostiach. Jednou
z ciest sú fúzie hudobného folklóru s rôznymi žánrami populárnej hudby. V prípade
hudobných aktivít Zuzany Lapčíkovej ide o spojenie ľudovej hudby s jazzom. V roku 1993
založila spolu s jazzovým klaviristom a skladateľom Emilom Viklickým a primášom
Hradišťanu Jiřím Pavlicom voľné zoskupenie muzikantov s názvom Ad lib Moravia.
S Viklickým a jeho jazzovým triom potom absolvovala mnoho koncertných vystúpení doma
i v zahraničí a tiež nahrala niekoľko CD. V roku 2001 vyšlo v Spojených štátoch
pozoruhodný album Morava, na ktorom hrajú Lapčíková a Viklický moravské piesne
v jazzových úpravách spolu s legendárnym česko-americkým kontrabasistom Geogom
Mrázom a bubeníkom Billym Hartom. Album zaznamenalo veľa pochvál a dobrých ohlasov
zo zahraničia. V umeleckej spolupráci Zuzany Lapíčkovej a Emila Viklického sa stretávame
s veľmi pietnym a pri tom hudobne aktuálnym uchopením moravského hudobného folklóru.
Piesne ktoré sú prevzaté väčšinou zo zbierok z 19. storočia, tu majú svoj pôvodný nápev aj
19

text, šetrný jazzový sprievod ich potom obohacuje o nový rozmer, ktorý spočíva
v zaujímavých harmóniách a pozoruhodnej zvukovej farbe jazzového tri a cimbalu.

Obrázok 3 Zuzana Lapčíková
Zdroj:
https://www.google.com/search?q=zuzana+lap%C4%8D%C3%ADkov%C3%A1+a+emil+viklicky&tbm=isc
h&ved=2ahUKEwjLr5Xi1pj3AhVxwQIHHf3VBVoQ2cCegQIABAA&oq=zuzana+lap%C4%8D%C3%ADkov%C3%A1+a+emil+viklicky&gs_lcp=CgNpbWcQAz
oHCCMQ7wMQJzoECAAQHlCqBFiRLGDLWgAcAB4AIABugGIAYkMkgEEMTUuMpgBAKABAaoBC2d3cy13aXotaW1nwAEB&sclient=img&ei=JsNa
YsuEK_GCi-gP_auX0AU&bih=625&biw=1366#imgrc=Vls8Nphen8ts-M

Daniel Skála je cimbalista a skladateľ narodený 19. júla 1981 v Ostrave. Hre na
cimbal sa začal venovať vo svojich siedmych rokov ako žiak Základnej umeleckej škole
v Ostrave- Porube, pokračoval v rokoch 1995 až 2001 na Kroměřížskom konzervatóriu
v triede Ruženy Decké, potom na Lisztovej akadémii v Budapešti pod vedením Ilony
Szeverényi. Na Janáčkovom konzervatóriu a gymnáziu v Ostrave študoval kompozíciu a na
Ostravskej univerzite študoval hudobnú výchovu a dirigovanie zboru. Zúčastnil sa mnoho
interpretačných súťaží v Českej republike i zahraničí. Štyrikrát zvíťazil v medzinárodnej
súťaži vo Valašskom Meziříčí. V roku 2004 získal ocenenie za najlepší interpretačný výkon
na medzinárodnom hudobnom festivale Mladé pódium v Karlových Varoch. Vystupuje
pravidelne na koncertoch a festivaloch v Českej republike aj v zahraničí a to sólovo,
v komorných zoskupeniach (mimo iného s maďarskou klaviristkou Nórou Fȕzi a aj
s orchestrom). Theatro de la Fenice Benátky Asko/Schönberg Ensemble Amsterdam, Poľská
20

národná filharmónia, Poľský národný rozhlasový orchester Katowice, Janáčková
filharmónia, Janáčkova komorná filharmónia, Talichov komorný orchester, Musica Figuralis
a iní. Okrem iného vystúpil na Svetovom cimbalovom kongrese vo Švajčiarsku a v roku
2005 v Pekingu.
Najnovší a zatiaľ zrejme najexperimentálnejší počin súčasnosti je multimediálny
improvizačný projekt Daniela Skály s názvom Snenie. V tomto modernom diele dochádza
k syntéze zvuku cimbalu, audiotechniky, hovoreného slova a vizualizácie.
2.3

Dalibor Štrunc
Dalibor Štrunc sa narodil dňa 13. júna 1966 vo Valašskom Meziříčí a vyrastal v meste

Rožnov pod Radhoštěm. Patrí medzi najžiadanejších cimbalistov v Českej republike,
Dalibor Štrunc je taktiež aj skladateľom, pedagógom, spevákom a textárom. Už od útleho
veku je úzko spätý s hudbou, pretože vyrastal v rodine hudobníkov, ktorá sa aktívne
venovala činnosti v národopisných súboroch. Otec, Jaromír Štrunc bol dlhoročným
primášom vo folklórnom súbore Radhošť a matka, Jaroslava Štruncová pôsobila v ženskom
zbore Polajka. V piatich rokoch začal tancovať a spievať v detskom folklórnom súbore
Podsklaláček.
V šiestich rokoch sa rozhodoval, na aký hudobný nástroj z cimbalovej kapely bude
hrať. Jeho rodičov výber prekvapil, pretože si vybral cimbal a nie husle na ktoré hral jeho
otec a brat. Dalibora cimbal priťahoval a páčil sa mu jeho unikátny, farebný a cinkavý zvuk,
ktorý je značne odlišný ako zvuk huslí. Veľakrát o zvuku cimbalu premýšľal a dodnes pri
jeho kompozičnej tvorbe aj premýšľa. Od šiestich rokov navštevoval LŠU (lidová škola
umění) v jeho rodnom meste Rožnove pod Radhoštěm. Začínal v triede profesorky Jiřiny
Liebermannovej, ktorá mu bola veľmi blízka a považoval ju za svoju oporu. Profesorka
Liebermannová sa na tri roky odsťahovala do Mexika a v tom čase zažil Dalibor svoju prvú
krízu a chcel s cimbalom skončiť. Počas tohto obdobia bol pod vedením iného pedagóga.
V roku 1979 sa profesorka Liebermannová vrátila na rok a opäť viedla Dalibora v štúdiu.
Ľudovú školu umenia v Ostrave absolvoval v roku 1980, kde odohral svoj absolventský
koncert, ktorým zavŕšil prvý cyklus. V tom istom roku sa taktiež po dlhej dobe
v Československu otvoril odbor hry na cimbale na konzervatóriu v Brne. Po úspešných
prijímacích skúškach bol prijatý. Na konzervatóriu študoval pod vedením Milady
Vlasákovej.
Po štúdiu na konzervatóriu Dalibor nastúpil na povinnú dvojročnú vojenskú službu
21

do Vojenského umeleckého súboru Víta Nejedlého v Brne. Taktiež vystupoval ako sólista
s Československým štátnym súborom piesní a tancov. V rokoch 1988 – 1992 pôsobil
s Českým umeleckým súborom a v rokoch 1992 – 2004 bol prvým cimbalistom
v Brnenskom rozhlasovom orchestri ľudových nástrojov.

Obrázok 4 Dalibor Štrunc
Zdroj: http://www.mestohudby.cz/publicistika/rozhovory/dalibor-strunc-z-hudby-je-potreba-mit-radost

Jeho pedagogická kariéra začala od roku 2000 na konzervatóriu v Brne. Behom
svojej umeleckej praxe spolupracoval s Filmovým symfonickým orchestrom (FISYO).
Nahrávaním tejto hudby sa venuje behom celej jeho umeleckej praxe a jeho cimbal znie aj
v niekoľkých inscenáciách a českých či zahraničných filmoch. Medzi autorov nahrávanej
filmovej a televíznej hudby patria napríklad: Maurice Jarre, Jean Michel Jarre, Alexandre
Desplat, Jiří Bulis, Jiří Celba, Milan Kymlička, Peter Ulrych, Tomáš Kympl a iní.
S orchestrom FISYO v rokoch 1989 – 1991 spolupracoval aj so známou francúzskou
šansónovou speváčkou Veronique Sanson v zahraničí.
Neskôr Dalibor Štrunc prestupuje k slobodnému povolaniu. Nasledovali rôzne
spolupráce súčasne: javory Hany a Petra Ulrychových, BROLN a Cimbal Classic.
Zoskupenie Cimbal Classic je výnimočné tým, že je multižánrové, ovplyvnené folklórom,
vážnou hudbou ale taktiež aj populárnou a jazzovou. Toto zoskupenie založil sám Dalibor
22

Štrunc, kde sa vyobrazuje nie len ako výrazný a osobitý interpret, ale aj ako autor väčšiny
repertoáru.
Vydal štyri originálne cédečka, v ktorých si môžeme vypočuť jeho cit pre melódiu:
Čichám člověčinu (1996), Vravorám (1999), Bylo a není (2004) a Malý kousek nad zemí
(2009).Taktiež vytvoril aj päť tematických projektov, záznam valašských kolied so zborom
Polajka: Vánoce v Rožnově (1996), veľkonočne orientovaný výber piesní: Blízka krajina
(2007), ale aj záznam divadelných piesní z predstavenia Gazdina Roba (2007) a vianočný
Betlém ( 2010). V rokoch 2002 – 2006 Dalibor Štrunc uvádzal pre ČR Praha reláciu
Samomluvy s hudbou. Dalibor Štrunc pôsobil s radou špičkových umeleckých telies: Pažští
madrigalisté, Symfonický orchester FOK, Sudwestdeutche Philharmonie Konstanz, Staats
Operette Dresden a Filharmonie Brno.
Jeho ďalším originálnym albumom je album: Prameny (2000), kde predstavuje
cimbal v netradičných sólových polohách. Spoločne s Javory sa podieľal aj na niekoľkých
inscenáciách Městského divadla v Brne napríklad: Raduz a Mahulena, Koločava, Máj,
Markéta Lazarová. V tomto divadle sa taktiež stretával s režisérom Petrom Kracikom,
s ktorým spolupracoval ako autor a aranžér scénickej hudby k muzikalovej balade Cikáni
jdou do nebe (2006), ďalej aj Gazdina Roba (2007), Ať žije královná (2007). V divadle pod
Palmovkou a Jitřní paní (2008) vo Východočeským divadlem Pardubice.
V roku 2009 vytvoril hudbu k úspešnému vianočnému predstaveniu režiséra Zbyňka
Srbu Betlém v Mestskom divadle Brno a tam sa tiež v roku 2011 vytvára hudba k divadelnej
adaptácie románu Umberta Eca: Jméno růže. V brnenskom divadle Radhošť hrá v
predstavení Maľované na skle. Dalibor Štrunc

komponuje hudbu k televíznym

dokumentom a rozhlasové znelky. Ako interpret je výrazným a osobitým predstaviteľom
moravskej cimbalovej tradície. Jeho odlišná interpretácia a technická zdatnosť inšpirovala
aj niekoľko súčasných skladateľov vážnej hudby, ktorí mu venovali niektoré svoje diela
napríklad: Zdeněk Lukáš, Bohuslav Řehoř, Martin Jakubíček, Milosť Štedroň a Radek
Zapletal. Okrem interpretačných činností sa venuje aj producentskej a vydavateľskej práci,
kde jeho záujem smeruje do oblasti nekomerčnej a predovšetkým vážnej hudby: Fagoti
Brunenses: Česká hudba (Bárny v.o.s., 1999 - reedice Cimbal Classic 2007), Martin Opršál:
Reverberations (Bárny v.o.s., 1999), Třeboňští pištci: Aj, růže rozvila se (Bárny v.o.s., 1999),
Koločava (Universal Music, 2002)

Mini Max Band: Flying town (Cimbal Classic, 2007),

Harafica (Cimbal Classic, 2010), Careta (Cimbal Classic, 2010) a všetkých titulov skupiny
Cimbal Classic.
Aktuálne sa Dalibor Štrunc venuje nie len pedagogickej a interpretačnej činnosti, ale
23

aj úzkej spolupráci s Konzervatóriom Jána Levoslava Bellu v Banskej Bystrici. Spolu s
cimbalistom Mgr. art. Martinom Budinským, ArtD. sa zúčastňujú ako porotcovia na
súťažiach ako napríklad: súťaž konzervatórií na Slovensku a Celoslovenská prehliadka
sólovej hry na cimbale v Bratislave.
Dalibor Štrunc je aj členom celosvetovej cimbalovej asociácie cimbalistov. Zúčastnil
sa taktiež aj na niekoľkých Svetových cimbalových kongresov.

Obrázok 5 Dalibor Štrunc a jeho žiačka
Zdroj: http://www.cimbalclassic.net/recenze/92-dalibor-strunc-ucim-a-ucim-se

Zoskúpenie Cimbal Classic bolo založené v roku 1993 cimbalistom Daliborom
Šruncom . Cimbal Classic pozostáva zo šiestich členov: Dalibora Štrunca, Kateřiny
Štruncovej, Kateřiny Kovářikovej, Rastislava Kozoňa, Martina Krajíčka a Mareka Švestka.
Ich koncerty sú originálne tým, že nezáleží na tom kde sa koncert odohráva, ale záleží na
tom aký pocit v poslucháčovi zanechajú. Kapela sa zameriava na folkovú, ľudovú a vážnu
hudbu, s populárnymi a jazzovými prvkami, tým vzniká ich veľmi osobitý a nezameniteľný
prejav. Cimbal Classic sa zúčastnil na rôznych príležitostiach ako sú: recitály, festivaly či
výchovné koncerty doma aj v zahraničí. Pri príležitosti vydania ich profilového albumu,
ktorý vznikol v roku 1996 ,,Čichám člověčinu" uviedol hudobný recenzent ( Kolář Milan,
album Vánoce v Rožnově, 2005) :
,,Nikdy jsem neměl patřičnou úctu k čemukoliv klasickému a rozhlas i televize ve
mně vypěstovaly dokonalý odpor k lidovkám i k cimbálu. Nic takového tady ovšem nehrozí.
Cimbal Classic je kapela ktorá bourá jakékoliv zvyklosti.Nejde tu ani o uměle nastylizované
krojované vystoupení folklorního sdružení (což by mohla vyvolat představa cimbálovky) a
24

nejde ani o naškrobené pózy ve fracích ( což by se mohlo skrývat za sluvkem classic). Muj
pocit z hraní této skupiny muzikantu je především pocit, něčeho obyčejně lidského až
člověčího. Na cimbál se tu hraje vše od vážnych věcí, jako jsou například renesanční tance,
přes regtime, írsky folk až po naše lidovky všeho druhu. Je to kapela, která je schopná hrát
do rána na přání posluchaču, šťastné setkání skvělých hudeníku, které neopouští nadšení ze
spoločného hraní, ač každý z nich má své místo ještě v řade jiných skupin, těles, orchestru
či filharmonií ( JAVORY, Třeboňští pištci, TEAGRASS, BRLON, Orchester českého rozhlasu
v Praze, Brněnská filharmonie)."

Obrázok 6 Cimbal Classic
Zdroj: http://www.mestohudby.cz/publicistika/kritika/cimbal-classic-neprestan-si-malovat

Album Vánoce v Rožnově ktorý vznikol v roku 1997 je výnimočný tým, že je v
spolupráci so ženským zborom Polajka. Tento album vznikol inšpiráciou tradícií z Rožnova
pod Radhoštěm, kde sa každý rok spieva, hrá a koleduje. Práve toto viedlo k spolupráci
amatérskeho ženského zboru Polajka z Rožnova a profesionálnym zoskupením Cimbal
Classic z Brna. Piesne upravoval Dalibor Štrunc, Martin Jakubíček a taktiež autor výberu
piesní, vedúci zboru Polajka Jaroslav Štika.
Medzi tvorbu Cimbal Classicu patria tieto albumy: Čichám člověčinu 1996, Vánoce
v Rožnově 1997, Jaro 1998, Bylo a není 2004, Blízka krajina 2006, Gazdina Roba 2007,
Vrávorám 2007, Betlém 2010 a Music from Biathlon: Melodies From Around the Globe.

25

Obrázok 7 Dalibor Štrunc a jeho manželka Kateřina Štruncová
Zdroj: http://www.cimbalclassic.net/pro-poradatele

Dalibor Štrunc vyrastal v rodine, ktorá ho od detstva viedla k folklórnej hudbe.
Producent a vydavateľ jeho prvého cédečko Prameny si na ňom hneď na začiatku všimol,
že má autorský potenciál a že je odlišný od ostatných cimbalistov. Jeho hudobný výraz nie
je a nikdy nebol ovplyvnený tradičným východoeurópskym štýlom (maďarský, rumunský,
ukrajinský), ale vždy bolo v interpretácii cítiť západnejší smer. Rodák z Moravy nikdy
nezaprel svoje korene, práve naopak - vkladá ich do svojej tvorby, ktorá pôsobí jednoducho,
jemne a citovo. Jeho generácia bola za Železnou oponou a preto sa nemala možnosť prepojiť
so svetom a počúvať iných cimbalistov napríklad pomocou internetu alebo televízie. Toto je
jeden z dôvodov jeho originálnej a nezameniteľnej interpretácie.
Dalibor Štrunc nikdy nemal konkrétny cimbalový vzor a už od útleho veku si hrával
svojím voľným štýlom. Počúval kapelu Technik, v ktorej pôsobil cimbalista Ján Rokyta. V
Československu patrila medzi najznámejších cimbalistov Alena Červenková, ktorá bola
sólistkou v BRLON-e, neskôr na jej miesto nastúpil Dalibor Štrunc. Nikdy nepremýšľal nad
kopírovaním štýlu iných cimbalistov. Jeho hru formovalo účinkovanie vo viacerých
folklórnych súboroch, kde mu primáši kapiel umožnili priestor slobody a prejavu. Z
klasickej hudby ho najviac ovplyvnili skladatelia: Antonín Dvořák, Bedřich Smetana a Leoš
Janáček. Z folkovej hudby jeho tvorbu ovplyvnil Jaromír Nohavica, Karel Kryl a Karel
Plíhal. Jeho hudobná reč by sa dala definovať ako pocitová. Vždy, keď mal myšlienku alebo
predstavu o novej piesni, alebo skladbe, tak sadol za klavír, cimbal alebo gitaru a išiel po
pocite. V rozhovore spomenul: „Když píšu píseň seberu kytaru nebo si sednu za cimbál a
samozřejmě klavír. Já vždycky jdu po pocitu, vždycky se nechám vést po tém, co mi je
26

příjemný.“ (Štrunc Dalibor, osobný rozhovor, 18.3.2019, Bratislava).
Pri komponovaní klasických diel mu viacerí ľudia radili aby sa udal smerom
súčasných skladateľov (disonancie a hudobné experimenty), veľakrát sa snažil priblížiť k
súčasnej klasickej hudbe aj sa mu to podarilo, ale keď si to zahral tak si povedal, že to nie je
on, v tom momente sa považoval za klamára a falošného človeka, ktorý predstiera, že je
niekým iným. Tá hudba ho netešila a nepáčila sa mu. Jeho hudobnú reč možno nazvať „reč
srdca“. Vyjadril sa, že z jeho skladieb musí vyžarovať čistota. Je to ako so životom, každý
človek hľadá jasnú čistú pravdu.

Obrázok 8 Javory, Dalibor Štrunc
Zdroj: http://www.prazdninyvtelci.cz/galerie/index.php/tags/1632-dalibor_strunc

27

3

ZOSKUPENIA A PROJEKTY V SPOLUPRÁCI S CIMBALOM

V tejto kapitole sa budeme zaoberať najvýznamnejšími zoskupeniami a hudobnými
projektami, v ktorých cimbal zastáva významnú rolu. Tieto projekty a zoskupenia nadväzujú
na predchádzajúcu kapitolu, pretože spomínaní cimbaloví interpreti sú ich súčasťou. Toto
pôsobenie v týchto žánroch len potvrdzuje unikátnosť zvuku tohto jedinečného nástroja.
Vďaka tejto unikátnosti použili cimbal tvorcovia filmovej hudby. Cimbalové melódie
napríklad použili skladatelia: Howard Shore vo filme Pán prsteňov: Dve veže (2002), Hans
Zimmer v akčnej detektívnej dráme Sherlock Holmes (2009), alebo Alexandre Desplat v
snímkach Zlatý kompas (2007), Harry Potter (2010) a Grandhotel Budapešť (2014).
3.1 Gaspar Cimbal Projekt
Originálnou kombináciou tradičného nástroja ako je cimbal v spojení s klasickými
a jazzovými nástrojmi, ako je klavír, kontrabas a bicie vznikol autorský projekt cimbalistu
Ľubomíra Gašpara a jeho priateľov, uznávaných slovenských umelcov: Jakub Tőkőly –
klavír, Peter ,,Kozmo“ Korman – kontrabas a Kristián Kuruc – bicie. Tento projekt sa
vyznačuje aranžovaním rôznorodých typických ľudových piesní, nie len slovenských, ale aj
zahraničných. Pri tvorbe repertoáru hľadajú inšpiráciu v rozmanitých hudobných žánroch
ako: funky music, pop music, jazz, klasickej hudbe, ale tiež rytmami, ktoré sa používajú
v moderných štýloch napríklad hip hop a R´n´B. Kombináciou týchto nástrojov,
inovatívnych aranžmánov a interpretáciou, vzniká originálne spojenie a unikátny zvuk tohto
zoskupenia. Členovia kapely sú bývalí študenti uznávaného klaviristu Klaudiusa Kováča
a neskôr študovali na popredných vysokých školách ako: Janáčkova Akadémia múzických
umení v Brne, Hudobná a umelecká akadémia Jána Albrechta v Banskej Štiavnici, Die
Musik und Kunst Privatuniversität der Stadt vo Viedni.
Tento projekt dosiahol niekoľko ocenení ako napríklad: Medzinárodná jazzová súťaž
Mladí ladí jazz, Praha 2016, Cena SOZA za autorskú skladbu Jewish Weding od Ľubomíra
Gašpara a v rámci podujatia Mladé tváre slovenského jazzu: Cena za sólový výkon
a zaujímavé spracovanie folklóru. Vďaka takejto činnosti a projektom umelcov cimbal
posúva svoje hranice a dáva sa do povedomia ako multižánrový nástroj.
28

Obrázok 9 Gaspar Cimbal Projekt
Zdroj:
https://www.ticketportal.sk/event/Lubomir_Gaspar_Cimbal_Project?fbclid=IwAR0OAqr2G6jejExPbRZl7q9q
WC5yMJFHYuEi5ybQM4NKoU2oGg0zgXUOf5Y

3.2 PaCoRa Trio
Zoskupenie troch skúsených hudobníkov, ktoré funguje od roku 2004. Hudba tria je
založená na prelínaní jazzu a folklóru s dôrazom na klasické prvky, ich repertoár zahŕňa
vlastné skladby a prearanžované jazzové štandardy. V roku 2005 Trio vydalo svoje prvé CD
v Košickom vydavateľstve Hevhetia, ktoré čoskoro získalo vysoké hodnotenie v recenziách
známeho britského hudobného magazínu ,,BBC MUSIC MAGAZINE“ v júni 2006, ktorý
napísal recenziu:
,, This intriguing album, from the acoustic tri PaCoRa, has a distinctly Middle European
folk sound – despite many of the numbers being New York In Pan Alley classics. That´s not
entirely surprising as the line-up includes a wailing violin from the Slovakian Stano Paluch
and a quick-stepping cimbalom from young Moldovan Marcel Comendant. Both players are
hair-raising soloists. Comendant´s dulcimer-type instrument runs with the Gershwins´
number, ´Lisa´, like a crazed pianola stuck on double time. Paluch´s take on ´ Pent-up
29

House´, written by Sonny Rollins and favourite of Grappelli´s, has wings. ´ Paluch´ is the
most fleer fiddle player and bass player Robert Ragan is indefatigable.“3
V roku 2007 dostalo Trio pozvanie od riaditeľa Filharmónie Brno, aby svoje dielo
predpovedalo v úpravách orchestra. Nasledovali koncerty so Zlínskou filharmóniou,
Slovenskou filharmóniou, ŠKO Žilina a bratislavskými komornými sólistami. PaCoRa Trio
nahrali pre českú a slovenskú televíziu a rozhlas, rakúsky ORF a niekoľko filmov. Za
pomerne krátky čas od svojho vzniku Trio úspešne vystúpilo na početných jazzových a wold
music festivaloch ( Rakúsko, Nemecko, Maďarsko, Poľsko, Česká republika, Grécko,
Anglicko, Taliansko a Dánsko).
Zoskupenie pozostáva z týchto členov: Stanislav Palúch (husle) je absolventom VŠMU
v Bratislave, ale okrem vážnej hudby sa už od detstva venoval folklóru a od strednej školy
jazzu. Nájdeme ho na viac ako 40 albumoch, začínajúc kapelou Druhá tráva cez Petra Lipu,
Janu Kirschner až po Pavlu Milcovú. Hudbu nie len interpretuje, ale ju aj komponuje
(vrátane filmovej hudby). Pôsobí v niekoľkých hudobných formácií, ktoré sa nerobia
problémy so žánrovým obmedzením. Precestoval už prakticky celú Európu a koncertuje
i v USA. Cimbalistom je Marcel Comendant4. Ďalším členom zoskupenia je Róbert Ragan
(kontrabas), ktorý je vyhláseným jazzovým kontrabasistom. Dlhé roky pôsobil ako
kontrabasista v opernom orchestri, zároveň hral i jazz, ku ktorému sa naplno vrátil v roku
2003 a pretože jazz nepozná hranice môže sa pochváliť spoluprácou s mnohými jazzovými
interpretmi z celého sveta. Keď sa títo hudobníci v roku 2004 stretli a založili PaCoRa Trio,
vytvorili zvláštny štýl, kde slovenský a moldavský folklór jazzovo swinguje, swingové
evergreeny sa stretávajú s world music i funky, kde cimbal dokáže zohrať úlohu nie len
klavíru z jazzových trií, ale vďaka svojím rytmickým možnostiam aj priniesť niečo iného.
Títo traja členovia PaCoRa Trio nahrali svoje prvé CD Pacora Trio v roku 2005 a druhé
nazvané Fugit Hora, ktoré vyšlo v roku 2012. Prvý album je viac jazzový s folklórnym
nádychom, podobajúcim sa štýlu Djanga Reindharda s využitím cimbalu namiesto gitary.
Druhý je naopak viac zameraný na slovenské a moldavské folklórne korene s jemným
nádychom jazzu. Ďalšími projektami sú tiež: Pacora Trio a Societas Incognitorum – Heroes

,, Ten pútavý album od akustického tri PaCoRa má výrazný stredoeurópsky folkový zvuk – napriek tomu,
že mnohé čísla sú klasikou New Yorku In Pan Alley. To nie je vôbec prekvapujúce, pretože v zostave sú
kvílivé husle od Slováka Stana Palúcha a rýchlo stúpajúca cimbalovka od mladého Moldavského cimbalistu
Marcela Comendanta. Obaja hráči sú sólisti. Comendantov cimbalový nástroj beží s Gershwinovým číslom
,,Lisa“ ako bláznivý klavír prilepený na dvojitom takte. Palúchov pohľad na ,,Pent-up House“, ktorý napísal
Sonny Rollins a obľúbený Grappelli. ´ Paluch´ je naprchavejší huslista a neúnavným bol kontrabasista Robert
Ragan.“
4
viď. 2 kapitola Využitie cimbalu v jazzovej a populárnej hudbe.
3

30

( JM agency, s.r.o., 2014) a SĽUK – Pacora Trio – Marek Pastírik – Ornamenty (FORZA
MUSIC, 2014).

Obrázok 10Bulletin k projektu Ornamenty
Zdroj: Vlastný archív

Nezabudnuteľným projektom sú práve Ornamenty, ktoré vznikli spojením Slovenského
umeleckého ľudového kolektívu, vychýreného saxofonistu Mareka Pastírika a PaCoRa
Triom. Redaktor Juraj Hamar sa vyjadril:
,,Hudobným projektom Ornamenty chce dramaturgia SĽUK-u v spojení s vynikajúcou
etnodžezovou formáciou Pacora Triom s výnimočným multiinštrumentalistom Marekom
Pastírikom. Zároveň je to snaha hľadať a nachádzať nové umelecké kontexty a štylistické
možnosti, ktoré ponúka ľudová hudba. Autormi hudby sú Stano Palúch a Marek Pastírik.
Obidvaja umelci sa vo svojej tvorbe permanentne hlásia nielen k intímnej domácej hudobnej
tradícii, ale aj estetike a poetike klasickej hudby, džezu a etnickej hudby karpatského oblúka.
Hudobný projekt Ornamenty dopĺňa vizuálny koncept popredného grafického dizajnéra
31

a vizuálneho umelca Jána Šicka.“

Obrázok 11 PaCoRa Trio
Zdroj: https://www.google.com/search?q=pacora+trio&sxsrf=APq-WBtlTuMAbaH6Wk3tdOVjcJFuaANMA:1650114412209&source=lnms&tbm=isch&sa=X&sqi=2&ved=2ahUKEwjflYOb05j3AhV3qJU
CHYYIA8oQ_AUoAXoECAIQAw&biw=1366&bih=625&dpr=1#imgrc=Cb2yK5ZdCvMmOM

3.3 Ostatné projekty
Snenie Daniela Skálu je hudobný a zároveň autorský projekt, ktoré bolo uvedené
v Ostravskom bábkovom divadle v rámci koncertu ,,Cimbal jak ho neznáme“ . O svojom
projekte hovorí Daniel Skála ako o multimediálnej riadenej improvizácii, ktorá ho zaujíma
už veľmi dlhý čas. Sú k nej pozvaní aj ďalší traja spoluúčinkujúci herec, výtvarník aj
hudobník. Daniel Skála vysvetľuje:
,,Čtyři lidé na sebe na základe velmi přesného scénáře nebo řízené partitury reagují
a vytvářejí zvukově vizuálni prostor.“ Z javiska opakovane znejú verše Vladimíra Holana,
ktoré recituje do ticha i do umelo vytvoreného zvuku herec Lukáš Červenka.
„Objevujeme tak různé spojnice mezi slovem a tónem, slovem a zvukem, objevujeme
nové polohy slova jako takového, jako zvukotvorného prostředku,“ doplňuje Daniel Skála.
Ďalším dôležitým aktérom je hudobník Tomáš Šenkyřík, ktorý v priebehu koncertu mixuje
reálne zvuky z javiska, hľadiska a ulice. Výtvarník Tomáš Volkmer zasa púšťa na červenú
32

plachtu kvapky vody, ktoré sníma kamera. V kaluži sa nakoniec utopí i Holanové verše.
,,Dan má takové zvláštní téma. Není to jen Snení ve smyslu, že člověk usne a probouzí
se, ale Snení, jako neco na hranici života nebo neživota,“ Spomína Tomáš Volkmer.
Koncertný projekt s názvom Cimbal, ako ho nepoznáme , organizuje Daniel Skála už
niekoľko rokov. Popredný český cimbalista chce svoj nástroj predstaviť inak než ako súčasť
folklórnej kapely. Ako sólista spolupracuje s mnohými orchestrami a na cimbale pritom hrá
vážnu ale aj súčasnú hudbu.

Obrázok 12 Daniel Skála
Zdroj: https://ct24.ceskatelevize.cz/archiv/1067877-daniel-skala-predstavil-cimbal-jak-honezname?fbclid=IwAR3NcWfTGE9TvicFPaPLGGeGrZ9LtMtGWIiWKkoX7aoDowwAuiRT6N1Qeyw

Ľudová hudba Stanislava Baláža a jej experimentálne projekty, ktoré tiež stoja za
zmienku na poli ethno-world music s názvom KARPATON. Fúzia jazzu s folklórom na
spoločnom albume s AMC Triom, AD FONTES (2017). Tieto projekty priniesli kapelám
prestížne ocenenie ESPIRIT (2017) za najlepší album ruka v ankete hlasovania verejnosti
a tiež zaradenie do celoslovenskej CD kompilácie ,, THE BEST OF WORLD MUSIC FROM
SLOVAKIA“ (2016-2018).
,,Tento album vnímam ako jedno veľké hudobné dobrodružstvo. Je naozaj vzrušujúce
hrať folklórnu muziku a pritom byť bezprostredne konfrontovaný a jej jazzovým
ekvivalentom v novej sónickosti. Výsledkom je hudba, ktorá je iná, ale ktorá sa nás bytostne
dotýka – a to svojou podstatou ukrytou v samotnej tradícii. Stále je to hudba, ktorá ide
každému z nás priamo zo srdca. Cieľom tohto netradičného hudobného spojenia nie je urobiť
z folkloristov džezmenov a ani z džezmenov folkloristov. Obidve kapely si zachovávajú
vlastnú tvár a vlastný štýl, čo im však nebráni hľadať – a nájsť – spoločné multižánrové
33

prieniky.“ (Stano Baláž, ĽHSB,2017)

Obrázok 13 Ľudová hudba Stanislava Baláža
Zdroj: http://www.lhsb.sk/o-nas/ýz

Je dôležité spomenúť aj CD Zuzany Lapčíkovej v spolupráci s vychýreným českým
jazzovým klaviristom Emilom Viklickým a huslistom Jiřím Pavlicom, CD sa nazýva Prší
déšť. Toto CD je skvelým spojením jazzu a folklóru, ktorý ma na Morave nie dlhé, ale za to
bohaté dejiny. Na albume vzniká zámerne z dvoch inšpiračných zdrojov nový koncipovaný
tvar. Svet ľudovej piesne a jazzu je súčasne rozširovaný smerom k ďalším alternatívam
súčasnej hudby.
Ďalším zaujímavým CD cimbalisky Zuzany Lapčíkovej je Zuzana Lapčíková quintet
– Rozchody a návraty. Pre portál www.skjazz.sk sa k tomu CD vyjadril Patrick Španko:
,,Tak, takýto jazzík si nechám ľúbiť´ - skonštatoval kamarát na nedávnom Open Jazz
Feste, kde cimbalistka a speváčka Zuzana Lapčíková so svojím kvintetom vystupovala
a mala zaslúžený úspech! Spájanie moravského folklóru s jazzom začala Zuzana Lapčíková
už dávnejšie, ale výrazne ju mohol povzbudiť úspech albumu Morava s George Mrazom.
Spájanie jej moravského Slovácka s jazzom, s pomocou vynikajúcich hudobníkov ( Krajňák,
Fečo, Fraš a Slezák), je niekedy až splývanie obidvoch zdanlivo nezlučiteľných žánrov.
34

Z jedného vyšla, aby spoznala svet aj iných hudieb a aby sa napokon vrátila domov, bohatšia
o nové zážitky a skúsenosti. I o tom je album Rozchody a návraty. Je plný nehy, ľúbivých
pekných melódií, ale i dramatických zvratov. Kto to s fúziami s jazzom myslí vážne, nemôže
obísť tento album bez povšimnutia! Je nádherný!“

Obrázok 14 Obal CD Prší déšť
Zdroj: https://www.supraphonline.cz/album/572013-prsi-dest/cd

35

ZÁVER

V prvej kapitole sme načrtli vznik cimbalových koncertov a ich interpretáciu v 20.
a 21. storočí. Spomenuli sme významných skladateľov z vybraných krajín (Maďarsko,
Česko, Slovensku, Moldavsko, Ukrajina), kde ma cimbal hlboko zakorenenú tradíciu.
V druhej kapitole sme sa zamerali na význačných cimbalových interpretov
v súvislosti s inovatívnym spojením viacerých žánrov. Priblížili sme si ich biografiu
a zoznámili sme sa s ich umeleckým pôsobením.
V poslednej tretej kapitole priblíženie zoskupení ako Gaspar Cimbal Projekt
a PaCoRa Trio vyvrátili všetky očakávania od ľudového nástroja – cimbal. Najväčším
problémom je dostupnosť materiálov, kde by sa cimbalový nadšenci mohli dozvedieť viac
o tomto multižánrovom nástroji.
Táto práca má slúžiť ako súhrn informácií k danej problematike, ktorá im priblíži
pôsobenie cimbalu v jazzovej a populárnej hudbe interpretovanej na cimbale. Hlavný prínos
pre dnešnú generáciu cimbalistov spočíva v tom, že spomínaní cimbalisti Ľubomír Gašpar,
Marcel Comendant a Dalibor Štrunc ovplyvnili svojím úsilím a geniálnou nápaditosťou
najmä rozvoj motivácie pre rozširovanie a pokračovanie v hre na tento unikátny hudobný
nástroj.

36

BIBLIOGRAFIA
Knižné zdroje
HERENCSÁR, Viktória. 2019. Svet cimbalu. Banská Bystrica: Slovenská cimbalová
asociácia. ISBN 978-80-89304-20-2.
STRENÁČIKOVÁ, Mária. Collection of scientific Articles from the 14th Congress of the
Cimbalom World Association. Banská Bystrica: Academy of Arts in Banská Bystrica. ISBN
978 -80-89555- 81-9.
HERENCSÁR, Viktória. 2011. Integrácia cimbalovej hry v učebných a koncertných
programoch umeleckého školstva. Banská Bystrica. Dizertačná práca. Akadémia umení
v Banskej Bystrici.

Elektronické zdroje
Dostupné z: http://www.javory.cz/javoryclenove/dalibor-strunc-4/. [2019]
Dostupné z: http://www.cimbalclassic.net/kdo -je-kdo/dalibor-strunc. [2019]
Dostupné z: https://worldmusicfestival.sk/lubomir-gaspar-cimbal-projectcimbal-jazz/.
[2019]
Dostupné z: https://www.lhsb.sk/o-nas/. [2019]
Dostupné z:
https://www.ceskyhudebnislovnik.cz/slovnik/index.php?option=com_mdictionary&task=re
cord.record_print&tmpl=component&id=1002103&fbclid=IwAR3m6RCq7bZVJBv7EAFI
Upr_K4b0DYA46zKWfdYak-tkz_xY-nsf1GQ8E0U. [2022]

37

Hudobné zdroje
ŠTRUNC, Dalibor. Vánoce v Rožnově. CD. Brno, 1996. Štúdio českého rozhlasu. 1996.
ŠTRUNC, Dalibor. Prameny. CD. Brno, 2000. Studio BM, 2000.
ŠTRUNC, Dalibor. Malované na cimbál. CD. Brno, 2016. Tonstudio Rajchman, Studio
Divadla na orlí. 2016.
ŠTRUNC, Dalibor. Nepřestaň si malovat. CD. Zlín, 2017. Štúdio ֦V" . 2017.
Osobný rozhovor s Daliborom Štruncom 18.03.2019, Bratislava
Osobný rozhovor s Marcelom Comendantom 4.4.2022, Banská Bystrica
Osobný rozhovor s Ľubomírom Gašparom 5.4.2022, Banská Bystrica
Súkromný archív

38

