PANEURÓPSKA VYSOKÁ ŠKOLA
FAKULTA PRÁVA

FP-182888-15760

AKTUÁLNE PODOBY MEDZINÁRODNÉHO
TERORIZMU
Bakalárska práca

2021
Klaudia Kurillová

PANEURÓPSKA VYSOKÁ ŠKOLA
FAKULTA PRÁVA

AKTUÁLNE PODOBY MEDZINÁRODNÉHO TERORIZMU
Bakalárska práca

Študijný program:

Medzinárodné vzťahy a diplomacia

Študijný odbor:

Politické vedy

Školiace pracovisko:

Ústav medzinárodného a európskeho práva

Školiteľ:

Mgr. Tomáš Strážay, PhD.

Bratislava, 2021
Klaudia Kurillová

Paneurópska vysoká škola
Ústav medzinárodného a európskeho
práva

Fakulta práva
2020/2021

ZADANIE BAKALÁRSKEJ PRÁCE

Autorka práce:

Klaudia Kurillová

Študijný program:

medzinárodné vzťahy a diplomacia

Študijný odbor:

politické vedy

Evidenčné číslo:

FP-182888-15760

ID študenta:

15760

Vedúci práce:

Mgr. Tomáš Strážay, PhD.

Názov práce:

Aktuálne podoby medzinárodného terorizmu

Špecifikácia zadania:
Rozsah práce:

30-40 strán A4

Dátum zadania:

29. 09. 2020

Dátum odovzdania:

15. 04. 2021

Mgr. Tomáš Strážay, PhD.
vedúci práce

JUDr. Andrej Karpat, PhD.
vedúci ústavu

Čestné prehlásenie
Prehlasujem, že som prácu vypracovala samostatne, že som riadne citovala všetky
použité pramene a literatúru a že práca nebola využitá v rámci iného vysokoškolského štúdia
či k získaniu iného alebo rovnakého titulu.

Dátum:

...............................................

Poďakovanie
Touto cestou vyslovujem svoje poďakovanie pánovi Mgr. Tomášovi Strážayovi, PhD.,
za pomoc, odborné vedenie ako aj cenné rady a pripomienky pri vypracovaní mojej bakalárskej
práce.

Klaudia Kurillová

ABSTRAKT
KURILLOVÁ, Klaudia: Aktuálne podoby medzinárodného terorizmu. Bakalárska práca.
Paneurópska vysoká škola. Fakulta Práva. Školiteľ: Mgr. Tomáš Strážay, PhD. Bratislava.
2021. 43 s.
V práci sa budeme primárne sústreďovať na popísanie terorizmu ako aj na rôzne vplyvy
a aspekty multikultúrneho sveta, ktoré sú s ním spojené a ovplyvňujú ho. Vidíme, že
v dôsledku čoraz väčšej modernizácie ako aj samotnej globalizácie je svet prepojený viac ako
v minulosti. Dnešní teroristi majú tendenciu v čo najväčšej miere paralyzovať a zastrašiť
verejnosť, pričom na dosiahnutie tohto cieľa využívajú aj silu médií, ktoré vďaka moderným
technológiám umožňujú rýchle šírenie informácií do celého sveta. Obsah tejto práce využíva
teoretickú analýzu viacerých publikácií z oblasti terorizmu, histórie, politológie, médií
a v neposlednom rade som čerpala z novinových článkov, ktoré poukazujú na významné
teroristické útoky posledných rokov ako aj súčasnosti.
KĽÚČOVÉ SLOVÁ: terorizmus, fenomén, aktéri, boj proti terorizmu
ABSTRACT
KURILLOVÁ, Klaudia: Actual forms of international terrorism. Bachelor thesis. Paneuropean
University Faculty of Law. Advisor: Mgr. Tomáš Strážay, PhD. Bratislava. 2021. 43 p.
Our main goal in this work will be analysing relations of terrorism and multicultural world as
well as different aspects which have an influence on it. As a result of globalization and
increasingly higher modernization the world is connected much more than it was in the past.
Terrorists of these days tend to scare and paralyze society to the greatest extent. For this
purpose, they use the power of mass media that spreads the news all over the world through the
newest technology. This work has used theoretical analysis of vary publications from the fields
of terrorism, history, politics, media and last but not least newspaper articles which refer to
significant terrorist attacks from last years and the present time.
KEY WORDS: terrorism, phenomenon, actors, fight against terrorism

OBSAH
ÚVOD ................................................................................................................................... - 9 1.

2.

TERORIZMUS A JEHO VYMEDZENIE ............................................................. - 11 1.1

TERORIZMUS AKO FENOMÉN ...................................................................................- 12 -

1.2

DEFINÍCIA TERORIZMU ..............................................................................................- 13 -

1.3

VPLYV ROZPADU BIPOLÁRNEHO SVETA ..............................................................- 14 -

TYPY TERORIZMU ................................................................................................ - 16 2.1

3.

4.

MOTIVÁCIA TERORISTOV .........................................................................................- 17 -

2.1.1

Financovanie a podpora ............................................................................................. - 19 -

2.1.3

Spoločnosť verzus terorizmus ..................................................................................... - 20 -

2.2

PRÍČINY A FAKTORY PODPORUJÚCE ÚTOKY .......................................................- 22 -

2.3

PREDPOKLADANÝ VÝVOJ BUDÚCEHO TERORIZMU ..........................................- 22 -

BOJ PROTI TERORIZMU ..................................................................................... - 24 3.1

HLAVNÉ PRINCÍPY BOJA PROTI TERORIZMU .......................................................- 24 -

3.2

PROSTRIEDKY BOJA VOČI TERORIZMU .................................................................- 26 -

3.3

MEDZINÁRODNÁ SPOLUPRÁCA ..............................................................................- 27 -

3.3.1

OSN – Organizácia spojených národov ...................................................................... - 27 -

3.3.2

EÚ – Európska únia.................................................................................................... - 31 -

3.3.3

NATO – Severoatlantická aliancia ............................................................................. - 33 -

SLOVENSKO A TERORIZMUS ............................................................................ - 37 4.1

POTENCIÁLNE CIELE ÚTOKOV NA ÚZEMÍ SLOVENSKA ....................................- 37 -

4.2

PREDPOKLADANÉ DRUHY A TYPY TERORIZMU NA SLOVENSKU...................- 38 -

4.3

BEZPEČNOSTNÉ ZÁUJMY SLOVENSKA ..................................................................- 38 -

4.4

KYBERTERORIZMUS A SLOVENSKO ......................................................................- 38 -

4.5

EXTRÉMIZMUS .............................................................................................................- 39 -

4.6

EXPORT ZBRANÍ ..........................................................................................................- 39 -

ZÁVER ............................................................................................................................... - 40 ZOZNAM POUŽITEJ LITERATÚRY A ZDROJOV .................................................. - 42 -

Zoznam použitých skratiek a symbolov
atď.

a tak ďalej

č.

číslo

EÚ

Európska únia

NAP

Národný akčný plán boja proti terorizmu

napr.

napríklad

NATO

Organizácia Severoatlantickej zmluvy

OSN

Organizácia spojených národov

pod.

podobne

s.

strana

SIS

Slovenská informačná služba

USA

Spojené štáty americké

Úvod
Prihliadajúc na definovaný rozsah bakalárskej práce nie je možné, aby sme sa
problematike terorizmu ako medzinárodnej bezpečnostnej hrozby a vplyvu multikultúrneho
sveta, či náboženstiev dopodrobna venovali, aj keď je to nepochybne obzvlášť zaujímavá
a obsiahla téma. Hlavným cieľom je teoreticky analyzovať a bližšie definovať medzinárodný
terorizmus, definovať jeho podoby či spomenúť vzťah Slovenskej republiky k teroristickým
praktikám. Terorizmus tu bol, je a bude, a preto sa zameriame na jeho vplyv a význam
v dnešnom kultúrne, spoločensky a nábožensky poprepletanom svete, ktorý je do značnej miery
nepochybne ovládaný modernými technológiami a médiami.
Práve toľkokrát spomínaná problematika terorizmu, ktorá sa do veľkej miery
pretransformovala na medzinárodné pole pôsobnosti multikultúrneho, môžeme povedať aj
čoraz viac presadzovaného, štýlu západného sveta. Bez debaty je potrebné na správne
analyzovanie takejto bezpečnostnej hrozby zobrať do úvahy pohľad na teroristov
z psychologického hľadiska, sociálne zázemie v ktorých sa terorizmus rodí, mnohé politické a
náboženské okolnosti či historické pozadie vzťahov medzi etnikami ako aj samotnú
medializáciu teroristických útokov. V dnešnej dobe žijeme v období intenzívnej globalizácie.
Vďaka európskemu projektu, Európskej únii, nám je umožnení voľný pohyb osôb takmer po
celom európskom kontinente a to bez akýchkoľvek väčších obmedzení. V dôsledku toho
dochádza k premiešavaniu kultúr, národov, etník a náboženstiev, a to je jav s ktorým
prichádzame do kontaktu každý deň.
Prvá kapitola sa sústredí na samotný terorizmus, na snahy o jeho definovanie viacerými
autormi či jeho typológiu.
Druhá kapitola bakalárskej práce sa venuje analýze terorizmu ako medzinárodne
pôsobiaceho fenoménu, základnými druhmi a typmi terorizmu, analýzou príčin vzniku
terorizmu, motiváciou teroristov a faktormi podporujúcimi rast terorizmu v súčasnosti.
Následne na vybraných príkladoch teroristických útokov uvidíme, čo viedlo a motivovalo
útočníkov k ich konaniu a aký majú tieto útoky súvis s multikulturalizmom.
Tretia kapitola sa zaoberá bojom proti terorizmu, v ktorom sú rozobrané všeobecné
aspekty boja proti terorizmu, princípy a prostriedky boja. Práca sa dotýka aj otázky
medzinárodnej spolupráce v boji proti terorizmu s pohľadom práve na tri najvýznamnejšie
medzinárodné organizácie akými sú – Organizácia spojených národov, Európska únia
a Severoatlantická aliancia.

-9-

Štvrtá kapitola je sústredená primárne na Slovensko a jeho postoje k terorizmu. V nej
je rozobratá všeobecná charakteristika Slovenska z hľadiska potenciálnych spôsobov šírenia
terorizmu a boja proti nemu či potenciálnych cieľov teroristických akcií na území Slovenska.
Kapitola sa dotýka aj foriem kyberterorizmu a extrémizmu.
V predkladanej práci je zosumarizovaná teória poznatkov od odborníkov z oblasti
terorizmu, bezpečnosti a medzinárodných vzťahov. Pri čerpaní zdrojov na prácu sa vychádzalo
z dostupných publikácií a literatúry, týkajúcej sa problematiky terorizmu, odborných štúdií ako
aj z informácií o terorizme a boji proti nemu.

- 10 -

1. TERORIZMUS A JEHO VYMEDZENIE
Aj keď by sa na prvý pohľad mohlo zdať, že presne definovať terorizmus je jednoduché,
opak je pravdou. Tento sociálno-patologický jav má komplikované pozadie a prejavuje sa
v rôznych formách v určitých regiónoch sveta. Formy terorizmu sa v závislosti od
vnútropolitickej situácie štátov v danom regióne a od finančných prostriedkov dostupných
jednotlivým teroristickým organizáciám stále vyvíjajú. Aj napriek rozsiahlemu výskumu
a zainteresovanému

úsiliu

štátnych

orgánov

v jednotlivých

krajinách

i aktivitám

medzinárodným organizácií doposiaľ nebola prijatá jediná spoločná medzinárodne platná
definícia terorizmu1. Môžeme povedať, že akýsi najjednoduchší opis tohto fenoménu je
definícia použitia násilia voči všetkým, ktorí sa previnili tým, že boli v nevhodný čas na
nevhodnom mieste. V prípadoch terorizmu páchanom voči etnikám častokrát aj tým, že vôbec
existujú. Môžeme povedať, že podstata terorizmu teda netkvie v samotnej sile, ale práve
v páchaní násilia. Samotné motívy terorizmu pritom môžeme zaradiť na druhé alebo až tretie
miesto. Vo všeobecnosti vieme povedať, že akékoľvek spôsoby presnej definície terorizmu sa
opierajú predovšetkým o určité základné vnímanie terorizmu, ako je strach, násilie, získanie
moci a na ich základe ho definujú.
Terorizmus je len jednou z mnohých a rozličných foriem násilia. Terorizmus
a organizovaný zločin môžu mať niekoľko spoločných prvkov akými sú napríklad využívanie
zbraní, alebo taktiež ciele ich útokov. Preto je v mnohých prípadoch komplikované vytýčiť medzi
nimi konkrétne hranice. Nielen, že konsenzus nenastal ani na medzinárodnej úrovni, čo sa týka
štátov a medzinárodných organizácií, ale aj samotní občania a médiá sa od seba líšia v
kritériách, podľa ktorých hodnotia a definujú terorizmus2. Ako autorka ďalej uvádza, označiť
istú formu agresívneho chovania za terorizmus je v podstate udelenie nálepky takémuto
chovaniu, ktoré môže mať za istých okolností trestnoprávny postih.
Ak sa máme touto problematikou seriózne zaoberať, potom sa musí v prvom rade
skúmať a jasne definovať ústredný či východiskový pojem – teror, terorizmus a v nadväznosti
na to aj ďalšie s ním súvisiace pojmy. Používanie termínov teror a terorizmus má svoju genézu.
Ich pôvod je v latinských slovách teror (strach, hrôza) a terrere (vydesiť, vystrašiť)3. Do
väčšieho povedomia ľudí sa tieto pojmy dostali od 14. storočia hlavne prostredníctvom
francúzštiny aj keď zaujímavosťou je, že pôvod tohto slova je z Kanárskych ostrovov a to práve
na ostrove Gran Canaria, v meste Teror na úpätí hôr. V roku 1718 tu došlo k zničeniu kostola
1

KAVICKÝ, V. - JANGL, Š. - GAŠPIERIK, L. Terorizmus: Hrozba doby (2015), s. 30
ŠIMKOVÁ, M. 2007. Terorizmus ako organizovaná forma zločinu (2007), s. 9
3
KAVICKÝ, V. - JANGL, Š. - GAŠPIERIK, L. Terorizmus: Hrozba doby (2015), s. 27
2

- 11 -

výbuchom, a práve po tejto udalosti sa toto malé mesto stalo synonymom násilného
zastrašovania či potláčania ľudí. Vplyvom času sa význam slova teror prirodzene menil
a obmieňal, avšak jeho jadro a primárna charakteristika v podobe strachu a obáv ostala
nepochybne rovnaká.
Každé nezákonné použitie sily a násilia proti osobám alebo majetku so zámerom
zastrašiť vládu, civilné obyvateľstvo či jeho určitú skupinu a tým dosiahnuť určité politické,
alebo spoločenské ciele môžeme považovať za terorizmus.
Fakt, že definovať terorizmus, ako sme v úvode spomenuli, nie je také ľahké, potvrdzuje
aj istá štúdia Alexa Schmida a Alberta Jongmana. Tí spravili zaujímavú štúdiu, kde rozlíšili až
109 rôznych definícií terorizmu. Jednalo sa pritom o definície, ktoré boli vo veľkej miere prijaté
v medzinárodnom spoločenstve, ako aj medzi uznávanými odborníkmi na túto problematiku4.
Rovnako dôležitý je vývoj celého súboru medzinárodných jednak rezolúcií, dohovorov a dohôd
týkajúcich sa aspektov prevencie, potlačenia a trestania teroristických činov, v ktorých je
použitá takmer univerzálna akceptácia terminológie určená na opis zakázanej formy správania.

1.1 TERORIZMUS AKO FENOMÉN
Obava z neutíchajúcej hrozby terorizmu, ktorý sa v podmienkach globalizujúcej
spoločnosti stal osobitným fenoménom nepoznajúcim hranice medzi štátmi, má každým dňom
viac rozširujúcich a komplikujúcich sa súvislostí. Teroristi na svoje útoky nevyužívajú len
najnovšie možnosti komunikácie, ale stále vedia prekvapiť novými spôsobmi akými prekračujú
určité sociálne a morálne normy. Svojimi plánovanými činmi prinášajú nové hrozby nielen pre
bezpečnosť priamo zasiahnutých štátov, jeho orgánov ako aj občanov, ale v podmienkach
globalizujúceho sa sveta tvoria nebezpečenstvo aj pre celé ľudstvo.
Tento fenomén sa stal jednou z hlavných a najobávanejších príčin vyvolávajúcich reálne
hrozby a obavy o bezpečnosť štátov a ich občanov, ich demokratického zriadenia a určitého
prirodzeného rozvoja ľudskej spoločnosti a samotnej civilizácii. Terorizmus je hrubým,
protiprávnym prostriedkom činnosti a politiky štátu alebo určitých spoločenských vrstiev či
skupín akými sú sociálne, náboženské, etnické či kriminálne skupiny. Bojujúce o politickú moc
a jej udržanie (udržanie alebo zvrátenie existujúcich politických pomerov, zriadenia či
systému), alebo zameranú na dosiahnutie určitých ziskov náboženského, ideologického,
etnického, sociálneho či ekonomického charakteru. Nepochybne môžeme skonštatovať, že
4

Wilkinson, P. Liberal State Responses to Terrorism and Their Limits. In Counterterrorism: Democracy’s
Challenge (2008)

- 12 -

tento jav je prejavom násilia respektíve násilného riešenia sporov, ktorý je v rozpore
s humánnosťou a morálkou.
Terorizmus po 11.9.2001 nadobudol úplne novú dimenziu. V súčasnej histórii ľudstva
sa práve v tento deň uskutočnila jedna z najväčších sérií koordinovaného teroristického útoku.
Tento akt bol cielený proti vtedajším symbolom moci (Twin Towers, budovám niekdajšieho
Svetového obchodného centra v New Yorku) najsilnejšej zeme sveta a jeho dôsledky otriasli
nielen USA ale rovnako aj celým svetom. Do povedomia ľudí sa tento akt vryl hlboko možno
aj preto, že bol v určitej miere spolitizovaný. Avšak nepochybne si svet od tohto dňa uvedomil
jeho nepredvídateľnosť, silu a hlavne fakt, že voči tomuto fenoménu musí svet bojovať
spoločne. Väčšina krajín bez ohľadu na vlastnú kultúru, národnú príslušnosť a ďalšie odlišnosti
sa rozhodla spoločne konať a čeliť tejto hrozbe. Po septembri v roku 2001 začala novodobá éra
aktívneho boja za potlačenie

svetového terorizmu ako metódy riešenia spoločenských

rozporov.
Pri téme terorizmu ako fenoménu by sme mohli argumentovať a zdôrazniť práve fakt,
že terorizmus nie je nejakým produktom globalizácie, čiže obdobím 20. storočia. No v tomto
období sa dostal najviac do povedomia ľudí na globálnej úrovni práve vďaka médiám a ich
medializácií, prístupu ľudí k mnohým informáciám a samotným internetom. Kvôli častým
útokom, nepokojom či rozličným formám násilia sa za primárneho pôvodcu terorizmu považuje
oblasť Stredného východu. Môžeme povedať, že si ľudia vo všeobecnosti vytvorili akýsi
podvedomý predsudok voči týmto krajinám a označujú ho za kolísku agresie a strachu. Tu by
sme mohli spomenúť aj to, že takéto vnímanie ľudí je v určitej miere podložené aj
neutíchajúcimi konfliktmi medzi Arabmi a Židmi, či už z histórie, alebo aj v súčasnosti.

1.2 DEFINÍCIA TERORIZMU
Existuje viacero problémov v úsilí o čo najpresnejšiu a všeobecne prijateľnú definíciu
terorizmu ako jednej z foriem a stupňov násilia čo vyvoláva viacero problémov a nejasností pri
formulácií definícií. Jeden zo základných problémov je v odlíšení terorizmu od iných foriem
politicky motivovaného násilia. Ďalšia nejasnosť je v tom, či môžeme definovať terorizmus bez
zváženia toho, v akom kontexte je táto definícia vypracovaná. V tomto prípade je dôležitým
faktorom účelovosť definície terorizmu. Nejasnosti sú aj v tom, či môžeme zahrnúť štátny
terorizmus (zastrašovanie obyvateľstva) štátnym aparátom a terorizmus vychádzajúci
z ozbrojeného boja, alebo povstania proti štátnej moci spoločne do pojmu terorizmus.
Nejednoznačnosť je aj v možnosti odlíšenia terorizmu od bežných kriminálnych činov, od boja
- 13 -

medzi súperiacimi skupinami a aj v odlíšení terorizmu od činov, ktoré pramenia z duševných
porúch, duševných chorôb, ktoré sa prejavujú halucináciami, dezilúziou atď. Toto všetko a iné
nejasnosti sťažujú vytvorenie presnejšej a všeobecne prijateľnej definície terorizmu. To však
neznamená, že už v nedávnej minulosti boli na pôde medzinárodných organizácií takéto pokusy
podniknuté.
Na pôde OSN boli prijaté viaceré významné rezolúcie, ktoré sa dotýkali prejavov násilia
v krízových regiónoch sveta. V rezolúcii OSN č.51/210 z roku 1999, prijatej Valným
zhromaždením OSN sa píše vo vzťahu k terorizmu toto:
„Po prvé, dôrazne odsudzuje všetky činy, metódy a praktiky terorizmu ako kriminálne
a neospravedlniteľné činy nech sú spáchané kdekoľvek a kýmkoľvek. Po druhé, opakuje, že
kriminálne činy otvorene, alebo nepriamo sledujúce vyvolať stav strachu u širokej verejnosti,
konkrétnych osôb alebo u skupiny osôb z dôvodov presadzovania politických cieľov sú za
všetkých okolností neospravedlniteľné, nech sa už na svoje ospravedlnenie dovolávajú
politických, filozofických, ideologických, rasových, etnických, náboženských alebo iných
pohnútok“5.
Najvýznamnejšou charakteristikou terorizmu je jeho výhoda spočívajúca v tom, že je
schopný udierať na svoje ciele náhodne. Neistota v spoločnosti prirodzene narastá mierou,
akou rastú obete na strane nezúčastnených. Terorista si sám určuje pravidlá hry: čas, miesto
a spôsob útoku na obeť alebo skupinu obetí. Útok je umocnený tým , že je deštruktívny,
nemilosrdný a otvorene pohŕda morálkou a hodnotami, ktoré obeť často vyznáva: súkromie,
sloboda, adaptabilita i konformita voči inštitúciám a z toho prameniaca životná úroveň, ktorej
dosiahnutie obeť zväčša sledovala6.

1.3 VPLYV ROZPADU BIPOLÁRNEHO SVETA
Rozpad dovtedy fungujúceho bipolárneho sveta na konci 80. rokov 20. storočia bol
prelomovým zlomovým bodom v dejinách novodobého ľudstva. Režim bipolárneho
fungovania sveta sa zmenil na režim multipolárny. Spomínaná multipolarita však nedokázala
vyriešiť všetky problémy moderného fungovania sveta, keďže pri riešení ešte predošlých
problémov sa bolo nutné začať zaoberať už aj tými novými. Skvelým priestorom pre šírenie
terorizmu sa stala najmä južná oblasť bývalého Sovietskeho zväzu, kde sa prebudili staré
nacionálne ako aj náboženské spory v Zakaukazsku (Karabach, Abcházsko), na severnom

5
6

KLAVEC, J. Terorizmus ako globálna hrozba. (2014), s. 10-11
SAMSON, I. Medzinárodný terorizmus. Implikácie pre Slovensko.(2002), s. 12

- 14 -

Kaukaze (Čečensko, Osetsko, Dagestan), v stredoázijským republikách (Uzbekistane,
Kazachstane, Kirgizsku a Turkménsku) i na Ukrajine a Kryme s protirusky orientovaným
zameraním, podporovaným zahraničím. Terorizmus v ostatných častiach sveta, aj po rozpade
bipolarity, naďalej a nepoľavujúc rozvíjal svoje praktiky. Niektoré svoje aktivity predtým
orientované proti Sovietskemu zväzu sa zamerali, najmä po vojne v Perzskom zálive, na USA
ako aj na Izrael7.
Charakteristikou tohto obdobia je , že riziká vedenia veľkých vojen pominuli, avšak
terorizmus ako taký neutíchol. Práve naopak, nadobudol nové ešte nebezpečnejšie formy a
dimenzie. Vieme povedať, že zosilnel štátny terorizmus ako aj financovane tajných
medzinárodných teroristických skupín určitými štátmi práve na podporu ich politiky. Postupne
sa budovali aj špeciálne základne na tréning či výcvik teroristov, rovnako aj teroristických
skupín. Aktéri prvý raz použili zbrane hromadného ničenia (otravné a biologické látky)
a v neposlednom rade rástol aj neriadený obchod so zbraňami.
Vyvrcholením terorizmu tohto obdobia bol útok na tokijské metro otravnou látkou sarín
v marci 1995 a útok na Svetové obchodné centrum (WTC) v New Yorku a Pentagón v USA
11.9.2001, ktorý si vyžiadal tisícky ľudských obetí. Vzápätí na to sa objavili prvé prípady
teroristických útokov pomocou veľmi nebezpečného bojového prostriedku – antraxu8.

7
8

KAVICKÝ, V. - JANGL, Š. - GAŠPIERIK, L. Terorizmus: Hrozba doby (2015)
KAVICKÝ, V. - JANGL, Š. - GAŠPIERIK, L. Terorizmus: Hrozba doby (2015), s. 25-26

- 15 -

2. TYPY TERORIZMU
Existuje viacero podrobnejších kategorizácií terorizmu. Keďže mnohé z nich by boli
príliš obsiahle v tejto práci si bližšie definujeme len nasledovné základné typy terorizmu:
1) Podľa pôvodu či autorov terorizmu
•

Štátny terorizmus – slúži ako prostriedok štátnej moci na elimináciu domácich
alebo zahraničných odporcov, či už otvorenou alebo utajovanou formou.

•

Neštátny terorizmus – je charakterizovaný vytváraním určitého nátlaku na vládne
autority prostredníctvom určitých skupín, ktoré sa tomu venujú nad rámec svojej
činnosti.

•

Individuálny terorizmus – tvoria ho jednotlivci, ktorí častokrát trpia duševnými
chorobami. Ich subjektívnym cieľom je napríklad snaha o pomstu alebo získanie
peňazí.

2) Podľa rozsahu teroristickej činnosti
•

Medzinárodný – tvorí ho sieť rôznych prvkov, ktoré majú medzinárodné pôsobenia
nielen na území inej krajiny alebo viacerých krajín. Takýto typ terorizmu mal
najvýraznejšiu podobu práve na prelome 21. storočia, kedy sa pozornosť
upriamovala na celosvetovo pôsobiacu teroristickú sieť vedenú vtedajším vodcom
Usámom bin Ládinom.

•

Lokálny – sústreďuje sa na vnútroštátne pôsobenie a záujmy v danej krajine, avšak
v zriedkavých prípadoch môže pôsobiť aj za jej hranicami.

3) Podľa príčin vzniku a šírenia
•

Politický

–

je dôsledkom politicky orientovaného boja medzi politickými

stranami, ktoré sú krajne orientované s cieľom získania alebo udržania štátnej
moci.
•

Ideologický – je dôsledkom ideologických konfliktov záujmov s úmyslom udržať
si svoj vplyv.

•

Sociálny – podporuje ho nepriaznivý vývoj ekonomickej situácie a následne aj
vývoj v sociálnom prostredí.

•

Kriminálny – zameriava sa na kriminálne úmysly, ktorými sú napr. nelegálny zisk
peňazí alebo majetku.
- 16 -

•

Nacionalistický – tvorí ho konflikt národných alebo etnických záujmov. Môže
vyústiť až do fyzických útokov či pokusu o eliminácii iných rás.

•

Idiosynkratický – charakterizuje ho etnicko-politicko-náboženská kombinácia,
ktorá sa prejavuje až chorobným odporom voči určitej skupine ľudí. Táto skupina
sa od druhých líši práve nábožensky, alebo politicky.

•

Psychopatologický – pôvodcom a akýmsi hnacím motorom tohto typu terorizmu
je fanaticky vyznávané náboženstvo, ktoré so sebou prináša svoje obete v podobe
vrážd či samovražedných útokov.

4) Podľa ideologickej príslušnosti
•

Nacionalistický.

•

Revolučný, ľavicový a anarchistický.

•

Extrémizmus krajnej pravice.

•

Náboženský extrémizmus a fundamentalizmus.

•

Ekoterorizmus.

•

Jednoúčelové teroristické skupiny.

•

Jednotlivci tzv. Lone Wolf 9.

2.1 MOTIVÁCIA TERORISTOV
Samotná motivácia každého teroristu je individuálna, avšak podľa Kavického publikácie
by sme ju mohli bližšie špecifikovať a rozdeliť na tieto typy motivácií:
•

Ideologická – tu majú teroristi zvyčajne intenzívnu až extrémnu politickú, etnickú,
rasovú či náboženskú orientáciu. Páchateľmi takýchto teroristických činov sú
prevažne špeciálne pripravení a vyškolení profesionáli.

•

Experimentálna – aktéri v nej túžia primárne po vyvolaní rozruchu. Častokrát sú
to hackeri, ktorých poháňa samotná zvedavosť a snaha odskúšania si funkčnosti
svojho zariadenia alebo ich nových metód.

•

Vandalistická – samotnou podstatou je ideosynkratizmus. Aktérmi sú častokrát
osoby, ktoré trpia duševnými chorobami alebo sú pod vplyvom omamných látok
či drog. Pri tomto type motivácie sa jedná prevažne o kriminálne činy.

9

KAVICKÝ, V. - JANGL, Š. - GAŠPIERIK, L. Terorizmus: Hrozba doby (2015)

- 17 -

•

Zisková – zámerom týchto aktov je obohatenie sa. Cieľom je získanie buď
finančného alebo iného zisku napr. získanie tajných informácií, ktoré sú potrebné
pri ďalšej teroristickej činnosti.

•

Afektová – aktéri sú prevažne osoby, ktoré spáchajú takýto skutok pod vplyvom
intenzívneho sklamania v oblasti medziľudských vzťahov. Podtext je zvyčajne
kriminálny.

•

Snaha o získanie uznania a rešpektu – pri týchto činoch samotnými aktérmi nie
sú „profesionálni“ teroristi s nejakým politickým cieľom. V takomto prípade ide
o čin, kedy terorista nasadzuje svoj vlastný život v snahe zabrániť nastraženému
útoku s cieľom získania popularity. Takýto typ útoku je nebezpečný hlavne z
pohľadu toho, že môže vyvolať nekontrolovateľnú paniku alebo chaos, čo môže
vyústiť až k stratám na ľudských životoch10.

Je dôležité podotknúť, že po skončení studenej vojny došlo k výraznej zmene motivácie
teroristov. Tento jav je pochopiteľný prihliadajúc na to, že stratili doposiaľ intenzívnu podporu
oboch blokov. Do úzadia sa dostal ideologicky motivovaný terorizmus a naopak do popredia
nastúpil nábožensky či nacionalisticky motivovaný terorizmus. Zjednodušene to môžeme
vysvetliť tak, že samotnými aktérmi nie sú ľudia, ktorí nemajú prečo žiť, lebo existujú
v nevedomosti alebo biede. Práve naopak, sú to prevažne osoby, ktoré veria v niečo až natoľko,
že sú pre to ochotní dokonca aj zomrieť.
V tejto časti je dobré ešte poukázať na fakt, že častejšími terčmi teroristických útokov
sú tie krajiny, ktoré ľudom poskytujú vyššiu mieru občianskych či politických slobôd. Avšak
miera gramotnosti nemá taký vplyv na výskyt teroristických útokov, ako by sa mohlo na prvý
pohľad zdať. V takýchto prípadoch sa zdá byť terorizmus akýmsi násilným vyvrcholením a
pokračovaním zaumienenej politiky, len pomocou iných prostriedkov a to najmä v oblastiach,
kde sú zaužívané konvenčné formy presadzovania politiky nefunkčné.

10

KAVICKÝ, V. - JANGL, Š. - GAŠPIERIK, L. Terorizmus: Hrozba doby (2015)

- 18 -

2.1.1

Financovanie a podpora

Činnosť a samotné fungovanie teroristických skupín a organizácií je značne náročná bez
adekvátneho finančného zabezpečenia. Takéto zabezpečenie financií na ich réžiu je častokrát
sponzorované mimovládnymi organizáciami v podobe rôznych charít alebo dobročinných
organizácií. Donormi sú aj podnikatelia, bankári, no v neposlednom rade aj prívrženci
náboženských alebo etnických skupín. Poslední zmieňovaní sú často finančnými sponzormi
s nie veľkými finančnými príspevkami takýchto organizácií. Môžeme povedať, že posielajú
peniaze neraz pod vplyvom strachu či obáv o svoju existenciu.
Vieme skonštatovať, že sa tu vyskytuje značný nepomer medzi zabezpečením
teroristických akcií z pohľadu financovania, a naopak z pohľadu výšky škôd a strát na ľudských
obetiach. Ak sa zamyslíme, tak vidíme, že teroristická akcia aj s malými nákladmi resp. malým
rozpočtom dokáže napáchať nepredstaviteľné škody.
Medzi najväčších sponzorov odlievajúcich peniaze zo štátnych zdrojov na podporu
chodu teroristických organizácií je Saudská Arábia ako aj Spojené arabské emiráty. Tieto štáty
využívali na transakciu peňazí aj práve jeden zo základných pilierov islamského náboženstva –
zakat (náboženskú daň). Rôzne fondy nesúce tento názov slúžia na správu a réžiu teroristických
akcií organizáciami, ktoré sú podporované saudsko-arabskými štátnymi inštitúciami ako je
napr. špeciálne vytvorené oddelenie Ministerstva financií pre zakat a dane z príjmu11.
Nedá sa nespomenúť aj to, že v dnešnej dobe je chod a existencia teroristických
organizácií čoraz viac odkázaná na hľadanie spôsobov samofinancovania, ktorých pôvod
pochádza vo veľkej miere z nelegálnych činností. Príkladom je pašovanie drog, cigariet a
tabakových výrobkov, pašovanie ľudí, vydieranie, gambling či krádež peňazí prostredníctvom
vykonania bankomatových transakcií.
Podpora z prostredia bánk a rôznych obchodných spoločností sa uskutočňuje najmä
prostredníctvom rozľahlej siete Barakat (Barakat Bank of Somali, Barakat Boston, Barakat
Construction Company Dubai, Barakat Foundation Sweden, Mogadishu a iné)12.

11
12

KLAVEC, J. Terorizmus ako globálna hrozba. (2014)
RAPHAELI, N. Financing of Terrorism: Sources, Methods and Channels (2008)

- 19 -

2.1.3

Spoločnosť verzus terorizmus

Medzi primárne ciele dnešného terorizmu z pohľadu globálnej politickej situácie je snaha
zmeniť, alebo aspoň ovplyvniť jeho vývoj do budúcna. Základným stavebným prvkom
teroristických akcií je túžba teroristov, prostredníctvom silného vplyvu a širokého dosahu
médií, po ovplyvňovaní a manipulácii verejnosti. Avšak nie je to také jednoduché, ako sa na
prvý pohľad môže zdať, keďže verejnosť nie je jednotná. Tu by sme verejnosť mohli rozčleniť
na tri odlišné kategórie:
1) Prvá kategória – ju tvoria tí ľudia, proti ktorým je zameraný teroristický útok.
2) Druhá kategória – charakterizujú ju sympatizanti teroristov.
3) Tretia kategória – ľahostajná či neutrálna časť spoločnosti, ktorá s konkrétnymi
útokmi nesympatizuje, avšak rozumie že vôbec sú.
Samotnou pointou teroristickej akcie na vyššie spomínanú prvú kategóriu ľudí je práve
pomocou nej, snaha o vyprovokovanie a zmenu doterajšieho režimu. To následne prinesie do
spoločnosti nespokojnosť a vlnu kritiky, čo je ich cieľom. Druhú kategóriu sympatizantov si
teroristi získajú a naklonia na svoju stranu tým, že ak sa im teroristická akcia podarí, je
považovaná za znak ich úspechu. Zvyšok ľudí – neutrálnu časť – sa snažia teroristi v čo
najväčšej miere nakloniť na svoju stranu aj za cenu toho, že sa časť z nich pridá na stranu boja
proti terorizmu.
Nie tak dávne teroristické útoky by sme si mohli spojiť so silnými až fanatickými veriacimi.
Tento náboženský fundamentalizmus je vo svete čoraz intenzívnejší z dôvodu modernizácie či
kríz vyvíjajúcich sa v spoločnosti, politike a kultúre. Nehovoriac tiež o tom, že mnoho ľudí
silno kritizuje a rovnako odcudzuje množstvo práve mladých ľudí, ktorí sa dobrovoľne rozhodli
žiť v iných krajinách a teda aj iných systémoch13.
Útok na maratón v Bostone
Bostonský maratón patrí najznámejšie bežecké trate vedúce cez mesto na svete. Počas
tejto udalosti v roku 2013 bol na jeho účastníkov a divákov 15. apríla na cieľovej rovinke
spáchaný atentát, ktorý v porovnaní s inými síce nemal na svedomí veľa obetí (3 obete), avšak
išlo o najrozsiahlejší teroristický útok v USA po 11. septembri, kde boli zranené
a traumatizované stovky ľudí. Verejnosti sa dostal do pozornosti najmä kvôli tomu, že sa

13

KAVICKÝ, V. - JANGL, Š. - GAŠPIERIK, L. Terorizmus: Hrozba doby (2015)

- 20 -

klasifikoval ako útok na športové podujatie čo sa tu desiatky rokov neukázalo. Posledným
takýmto útokom bol dovtedy zaznamenaný atentát na Olympijské hry konajúce sa v Mníchove.
Pri tomto útoku sa útočníkmi stali dvaja migranti pôvodom z Čečenska, ktorí do USA
prišli legálne žiť ešte asi 10 rokov pred spáchaním útoku s ich rodičmi. Išlo o bratov, ktorí mali
problém sa začleniť do americkej spoločnosti. Mladšiemu z nich sa etablovanie darilo
rýchlejšie, no bol výrazne ovplyvňovaný jeho starším bratom Tamerlanom. Ten sa stával čoraz
radikálnejším vyznávačom islamu, čo malo dopad aj na jeho mladšieho brata Džochara.
Ich presvedčenia o potrebe hlásania džihádizmu sa postupom času pretavili do
myšlienky zostrojenia podomácky vyrobenej bomby použitím tlakových hrncov. Následne po
útoku došlo medzi ľuďmi k obrovskému chaosu a policajnej prestrelke, počas ktorej bol
usmrtený policajt ako aj starší z bratov Tamerlan Carnajev. Po štyroch dňoch od útoku chytila
polícia mladšieho Džochara vďaka všímavosti majiteľa domu, na ktorom pozemku sa útočník
dovtedy ukrýval.
Výsledkom bolo odsúdenie Džochara Carnajeva za plánované spáchanie teroristického
útoku ako aj zabitie policajta v službe14.
Breivikov útok v Nórsku
Obavy o bezpečnosť európskeho priestoru výrazne podporil útok z dňa 22. júla 2001,
ktorý citeľne otriasol najmä zasiahnutým Nórskom. Tento čin je charakteristický tým, že za ním
stál Anders Breivik, mladý pravicový extrémista a silný zástanca kresťanských hodnôt z
Nórska. Mohli by sme jeho snahy o útoky rozdeliť do 2 vĺn.
Prvou vlnou útoku bolo odpálenie nálože vo štvrti Osla, kde sídli nórska vláda.
Odôvodňoval to tým, že podľa neho práve politici sú zodpovední za zvyšovanie počtu
migrantov z moslimských krajín, ktorých úlohou vraj malo byť parazitovanie na ich systéme.
Druhou vlnou bol atentát na ostrove Utoya. Obeťami jeho útoku sa stalo 70 ľavicovo
orientovaných mladých ľudí, ktorí tam v tom čase boli na tábore. Breivik s ich hodnotami
a názormi absolútne nesúhlasil, rovnako ako aj s vyjadreniami nórskych politikov. Keďže sa
podľa jeho slov už nedokázal ďalej pozerať na zvyšujúci sa počet moslimov v Nórsku, rozhodol
sa sám zaútočiť.

14

TASR. Útok na bostonský maratón má vinníka. Čaká ho smrť alebo doživotie. [online]. teraz.sk (2015)

- 21 -

Aj keď je v porovnaní s inými krajinami Európy nórska populácia pomerne malá a
homogénna, jej otvorenosť voči kultúram a iným národom je veľká. Práve na tento fakt veľkej
tolerancie a nórskej otvorenosti sa snažil Breivik svojim útokom poukázať15.
2.2 PRÍČINY A FAKTORY PODPORUJÚCE ÚTOKY
Pre lepšie objasnenie a pochopenie ich príčin sa musíme zamerať na to, aby sme ich
vnímali zo všeobecných uhlov pohľadu. Týchto pohľadov na terorizmus je podľa Kavického
niekoľko:
•

Sociologický – teroristický čin či násilie, sú považované za časté prostriedky na
dosiahnutie svojho cieľa, alebo presadenie svojej politiky.

•

Technokratický – k využívaniu čoraz účinnejších techník a spôsobov zastrašovania
sa zaslúžil vedecko-technologický rozvoj.

•

Politický – teroristi sú v mnohých prípadoch členmi organizovaných teroristických
skupín, ktorí sú schopní prípadnej sebaobety pretože veria, že to čo robia je správne.

•

Efektívny – z tohto pohľadu vieme skonštatovať, že mnoho teroristických útokov
zobudilo či istým spôsobom rozkývalo svetové mocnosti k reakcii.

2.3 PREDPOKLADANÝ VÝVOJ BUDÚCEHO TERORIZMU
Vývoj terorizmu v blízkej dobe sa bude zameriavať na hľadanie čo najefektívnejších
spôsobov dosiahnutia želaného výsledku s čo najväčším napáchaním škôd na civilnom
obyvateľstve. Teroristom v dnešnej dobe k expanzii výrazne pomáhajú aj informačné
technológie, ktoré rozširujú ich siete kontaktov a prívržencov. Každým dňom sa ich závislosť
na štáte oslabuje čo ich podporuje v tom, že budú existovať na princípe narkomafie. Zintenzívni
sa nelegálny obchod so zbraňami, obchodovanie na čiernom trhu a taktiež aj pranie špinavých
peňazí.
Je veľký predpoklad, že v rozvojových krajinách bude teroristické organizácie
výraznejšie podporovať národne či nábožensky orientovaná inteligencia. Medzi sponzorov
teroristov sa dostanú aj fanatici z bohatších kruhov a vplyvom, pre ktorých to bude spôsob
presadzovania svojich záujmov. Aj na základe doterajších útokov môžeme predpokladať, že sa
teroristi budú koncentrovať na zástupcov ekonomickej a štátnej moci, rovnako ako aj na

15

ČTK, SITA. Anders Breivik. Nórsky masový vrah zaútočil pred piatimi rokmi. [online] Spravy.pravda.sk (2016)

- 22 -

symboly moci. Primárnym cieľom bude snaha o značné traumatizovanie spoločnosti
prostredníctvom paniky, strachu a vyvolaním nedôvery občanov voči ich vláde.
Terorizmus bude mať charakter viac skrytej ako otvorenej činnosti. K svojim útokom
sa nebudú hlásiť okamžite, ale až vtedy, keď sa začnú prejavovať dôsledky ich útoku. To môže
trvať niekoľko rokov, prípadne sa to prejaví na druhej či ďalších ľudských generáciách16.
Zintenzívni sa terorizmus v kybernetickom priestore. Útoky teroristov a hackerov budú
pravdepodobne zamerané na získanie množstva citlivých informácií, ktoré sú v kompetencii
štátu, bánk či iných významných inštitúcií. Pomocou tzv. „denial of service“ útokov
spôsobujúcich zahltenie a následne pád serverov elektronickými žiadosťami sa paralyzuje
obyvateľstvo daného štátu a dôsledky útoku môžu trvať aj niekoľko dní. Príkladom útoku je
Estónsko, ktoré sa stalo v roku 2007 obeťou vyššie popísaného hackerského útoku. Cieľom boli
internetové stránky bánk, vlády, denníkov a iných inštitúcií. Následkom bolo zrútenie systému,
množstvo služieb bolo pre Estóncov nedostupných čo trvalo až 7 dní. Oficiálne vtedy Estónsko
požiadalo o pomoc až NATO17.
V budúcnosti sa vo väčšej miere bude vyskytovať aj ekoterorizmus. Jeho cieľom bude
poukazovať a vytvárať strach zo znečisťovania životného prostredia, postupného ničenia našej
planéty, zanechávania výrazného ekologického dopadu produkovaného ľuďmi a častého
výskytu ekologických katastrof. Rôzne enviromentálno-extrémistické skupiny sa vo svojej
činnosti zameriavajú na boj proti znečisťovaniu životného prostredia developerskými a
stavebnými firmami, dopravou, plastovým odpadom, energetickými a jadrovými závodmi.
Akékoľvek zmeny v návrhoch zákonov týkajúcich sa práv zvierat, životného prostredia či
genetických výskumov, môžu popudiť u tejto skupiny ľudí vlny násilia18.

16

KULICH, M. Terorizmus – destabilizujúci fenomén súčasnosti a boj proti nemu (2002)
KAVICKÝ, V. - JANGL, Š. - GAŠPIERIK, L. Terorizmus: Hrozba doby (2015)
18
KAVICKÝ, V. - JANGL, Š. - GAŠPIERIK, L. Terorizmus: Hrozba doby (2015)
17

- 23 -

3. BOJ PROTI TERORIZMU
Je dôležité, aby si svet uvedomil nutnosť boja proti terorizmu. Nedá sa pred ním zatvárať
oči a tváriť sa, že ak nedošlo k teroristickému útoku u nás tak sa nás to netýka. Práve naopak,
obozretnosti a prevencie nie je nikdy dosť. Tento fenomén sa musí riešiť hlavne dôraznou
identifikáciou samotných príčin jeho vzniku a efektívnou snahou o ich zminimalizovanie do
budúcna.
História boja proti nemu je stará ako sám terorizmus. Existuje viacero príčin prečo boj proti
terorizmu doteraz ťahal za kratší koniec. Hlavným dôvodom bolo to, že sa viac prijímali
opatrenia riešiace samotné dôsledky terorizmu, skôr než na ich prevenciu. Nezaoberali sa
skúmaním príčin terorizmu, pretože sa tými hlavnými príčinami nechceli detailne zaoberať19.
Ak sa protiteroristické opatrenia zavádzajú ex post, následkom je výrazná strata času na
adekvátne zareagovanie. K tomu prislúcha aj plytvanie financiami alebo vytvorenie priestoru
na pochybné rozhodnutia. Preto je dôležité pripravovať plány na zníženie výskytu
teroristických akcií, ktoré sú v kompetencii verejnej moci ako aj Policajného zboru.
Ďalej by sme si mohli spomenúť možnosti a prístupy štátu v boji proti terorizmu. Z tohto
hľadiska sú možné 3 prístupy. Prvou alternatívou je akceptovanie a

podriadenie sa

teroristickým požiadavkám. Druhou je snaha o vyjednávanie s teroristami a treťou alternatívou,
ktorá je uznávaná hlavne USA, je neakceptovanie žiadnych ústupkov a rázny boj proti
terorizmu.
Ak sa pozeráme boj proti terorizmu z globálneho hľadiska, môžeme povedať, že zďaleka
nie je tak finančne náročný. Taktiež nie je náročný na ľudské zdroje, je v zornom uhle pohľadu
celého sveta a rovnako slúži ako prostriedok na vyvolanie strachu u silných. Terorizmus je
neoddeliteľným sprievodným javom vývoja spoločnosti. Aj keď sa usiluje zásadné problémy
vyvolávajúce terorizmus riešiť, v súčasnosti úplná eliminácia terorizmu nie je možná. Ľudia sú
odsúdení terorizmu čeliť a naučiť sa s ním žiť20.
3.1 HLAVNÉ PRINCÍPY BOJA PROTI TERORIZMU
Východiskom na úspešné zvládnutie potláčania až elimináciu terorizmu je kombinácia
prípravy, organizácie a samotnej realizácie protiteroristických opatrení. Podstatou je:
•

Vytýčiť si hlavný cieľ.

•

Spojiť úsilie.

19

CIGÁNIK, Ľ. – JAŠŠOVÁ, E. Terorizmus -Od komunikácie s aktérmi teroru pri oslobodzovaní rukojemníkov až po
opatrenia štátov proti nemu (2006)
20
KAVICKÝ, V. - JANGL, Š. - GAŠPIERIK, L. Terorizmus: Hrozba doby (2015), s. 166

- 24 -

•

Legálnosť.

•

Vytrvalosť a trpezlivosť.

•

Zdržanlivosť.

•

Bezpečnosť.

•

Informačné pokrytie.

Zo všeobecného hľadiska je primárnym cieľom boja proti terorizmu neutralizácia
teroristických organizácií, ktorá v sebe zahŕňa pasívne ale aj ofenzívne opatrenia. Cieľom je
snaha o minimalizáciu ohrozenia zo strany teroristov, nejde tu však o ich priamu fyzickú
likvidáciu, pretože zabitie jedného teroristu ešte neznamená vyhratý boj voči celému terorizmu.
Pasívne opatrenia majú sami o sebe predchádzať útokom a čo najviac eliminovať ich následky,
ak k útokom už došlo. Ďalšími úlohami týchto opatrení je oslabenie pozície teroristov,
oslabenie ich politickej sily a taktiež budúcemu plánovaniu útokov.
Neľahký boj proti terorizmu si vyžaduje spojenie síl a úsilia viacerých inštitúcií ako na
národnej, tak aj medzinárodnej úrovni. Úloha spravodajských služieb je v tomto boji kľúčová.
Ich hlavnou náplňou práce nie len zhromažďovanie informácií ale aj infiltrácia do teroristických
buniek, identifikovanie vodcov teroristických skupín či odhaľovanie ich stratégií. Dôležitá
medzinárodná spolupráca v tomto boji pomáha zhromažďovať a analyzovať široké poznatky
o fungovaní teroristických skupín, čím uľahčuje vznik a realizáciu protiteroristických opatrení.
Právo na sebaobranu je všeobecne uznávaným právom štátmi, čiže legálnosť boja
s terorizmom v podstate nie je problémom. Mnohé krajiny súhlasia s názorom, že akýkoľvek
teroristický čin spáchaný v období mieru alebo konfliktu je stále chápaný ako zločin.
Základnými atribútmi sú aj vytrvalosť a trpezlivosť. Je ľahké sa domnievať, že v oblasti kde
sa nevyskytujú útoky sú protiteroristické opatrenia veľmi efektívne, avšak častokrát to tak nie
je. Faktom je, že teroristi veľmi zriedka uskutočňujú teroristické útoky v oblasti ich pôsobenia.
Zavedenie preventívnych opatrení do spoločnosti je rovnako náročné aj z toho dôvodu, že kým
nie sú ľudia v samotnom ohrození života, s nevôľou prijímajú obmedzenia.
Primárnym prvkom je rozhodne aj bezpečnosť. Pri teroristických akciách sa teroristi
spoliehajú na vyvolenie chaosu a zmätku medzi ľuďmi. Bezpečnostné opatrenia v sebe
zahŕňajú zabezpečenie zdravotníctva či praktickej osobnej ochrany ľudí. Význam
spravodajských služieb je čoraz väčší v boji proti terorizmu. Úspech teroristických akcií vo
veľkej miere závisí od ich aktuálnosti, rozsahu, presnosti a hodnovernosti. Ich úlohou je hlavne

- 25 -

výborná informovanosť ohľadom vybavenia, logistických kapacít, zdrojov, profilov lídrov,
prepojení medzi organizáciami a podobne21.
3.2 PROSTRIEDKY BOJA VOČI TERORIZMU
Medzi prostriedky boja proti terorizmu patrí hlavne: trestné právo, diplomacia,
obmedzovanie a monitorovanie finančných tokov, činnosť spravodajských služieb a taktiež
ozbrojené mocenské prostriedky.
Trestné právo je kľúčové v oblasti zabezpečenia trestného stíhania jednotlivých
teroristov. Súdny systém dokáže v značnej miere redukovať terorizmus vo viacerých
oblastiach. Napríklad také väznenie vodcov teroristických skupín dokáže výrazne ovplyvniť
a odstaviť chod teroristickej siete resp. oddialiť plánované teroristické útoky. Samotné súdne
procesy, stíhania teroristov a rovnako publicita, napomáhanú k väčšej podpore spoločnosti v
spoločnom boji proti terorizmu.
Diplomacia a jej úloha voči modernému medzinárodnému terorizmu, ktorý nepozná
hranice je veľmi dôležitá. V dnešnej dobe sú pôsobenia teroristických organizácií rozmiestnené
po celom svete a boj proti takto rozvetvenému terorizmu si vyžaduje spoločne koordinované
úsilie viacerých štátov. Práve efektívna protiteroristická diplomacia je tým potrebným
atribútom a spájajúcim článkom v snahe o neustále úsilie boja voči terorizmu. Diplomacia
antiterorizmu sa netýka len profesionálnych diplomatov a ministerstiev zahraničných vecí.
Tvoria ju aj národné protiteroristické agentúry, zahraniční partneri a ich vzájomná spolupráca.
Vo veľkej miere ju charakterizuje bilaterálna spolupráca, avšak multilaterálna diplomacia
v tejto oblasti je nepochybne rovnako dôležitá. Môžeme si to pretaviť do príkladu, kedy
rezolúcie Bezpečnostnej rady OSN, rezolúcií Valného zhromaždenia OSN a rôznych
medzinárodných konvencií vedia vo väčšej miere presadiť medzinárodne normy bojujúce
s terorizmom, než môže spraviť jeden štát. No netreba zabúdať, že diplomacia ako každý
prostriedok boja voči terorizmu má svoje limity.
Financovanie teroristov je ťažké odhaliť z dôvodu falošných účtov, milodarov,
nelegálneho predaja drog a zbraní, presúvania peňazí pomocou sprostredkovateľov či kvôli
kombinácií rôznych fondov z legálnych a nelegálnych činností.
Spravodajské služby a ich činnosť priamo nevidíme, ale oni tvoria jeden
z najdôležitejších prostriedkov boja. Lenže dopracovať sa k takto dôveryhodným informáciám
nie je jednoduché. Teroristické organizácie sú charakteristické tým, že infiltrovanie sa

21

KAVICKÝ, V. - JANGL, Š. - GAŠPIERIK, L. Terorizmus: Hrozba doby (2015)

- 26 -

profesionálnych agentov do ich štruktúry je zložitý problém. V tomto prípade sú preto získané
informácie o plánovaných strategických cieľoch a zámeroch teroristických skupín veľmi
podstatné.
Ozbrojené mocenské sily predstavujú súhrn spolupráce policajných zložiek,
bezpečnostných zborov, ozbrojených síl či špeciálne vytvorených protiteroristických jednotiek.
Tie sa síce pýšia novými zbraňami či modernou inteligentnou muníciou, no na druhej strane
účinnosť týchto zbraní a prostriedkov bráni ich využitiu. Je to hlavne preto, že na teroristické
činy teroristi nevyužívajú konvenčné vojenské spôsoby boja ale sú čoraz nepredvídateľnejší22.

3.3 MEDZINÁRODNÁ SPOLUPRÁCA
V medzinárodnom

meradle

stojí

terorizmus

na

poprednej

priečke

v oblasti

medzinárodného ohrozenia. Výsledný cieľ vyhubenia terorizmu sa zdá byť veľmi vzdialený
a prakticky nereálny, ale čoraz lepšia koordinácia spolupráce na medzinárodnej platforme sa k
tomuto cieľu určitými krokmi približuje. Vychytávanie, mapovanie a rozbíjanie ohnísk
terorizmu medzinárodnou spoluprácou v značnej miere potláčajú budúcu akcieschopnosť
teroristov. Najvýznamnejšími medzinárodne pôsobiaci organizáciami, ktoré sa výrazne
zaoberajú problémom a bojom proti terorizmu sú:
•

Organizácia spojených národov.

•

Európska únia.

•

Severoatlantická aliancia.

3.3.1

OSN – Organizácia spojených národov

Organizácia spojených národov je globálne pôsobiaca medzinárodná inštitúcia s jasne
definovanými cieľmi, ktorá vznikla v San Franciscu roku 1945 prijatím Charty OSN. Koniec
2. svetovej vojny vnukol veľmociam myšlienku pre potrebu založenia globálnej inštitúcie, ktorá
by v rámci medzinárodnej spolupráce na Zemi udržiavala trvalý mier ako aj bezpečnosť.
Fundamentálnym dokumentom je Charta OSN, ktorá hneď vo svojom úvode definuje
svoj cieľ nasledovne:
Udržiavanie medzinárodného mieru a bezpečnosti a vykonávanie takých účinných
kolektívnych opatrení, aby sa predišlo a odstránilo ohrozenie mieru, aby boli potlačené útočné
činy, alebo iné porušenia mieru a aby sa v zhode so zásadami spravodlivosti a medzinárodného

22

KAVICKÝ, V. - JANGL, Š. - GAŠPIERIK, L. Terorizmus: Hrozba doby (2015)

- 27 -

práva dosiahla mierovými prostriedkami úprava, alebo riešenie tých medzinárodných sporov,
alebo situácií, ktoré by mohli viesť k porušeniu mieru23.
OSN sa usiluje o zvyšovanie životnej úrovne ľudstva, o zachovanie spravodlivosti,
rešpektovanie záväzkov vyplývajúcich z medzinárodných zmlúv ako aj iných zdrojov
medzinárodného práva. Rovnako sa snaží o zvýšenie akceptovania a znášanlivosti medzi
národnosťami, národmi a vierovyznaniami. Deklaruje, že ozbrojené sily sa budú používať
výhradne len v nevyhnutých prípadoch v rámci zachovania všeobecného blaha.
Z pohľadu protiteroristického boja je najvýznamnejšou rezolúcia Bezpečnostnej rady
OSN č.1373 z roku 2001, ktorá vyhlasuje, že metódy, praktiky a akty teroristických činov sú
protichodné so zásadami OSN. Organizácia sa už dlhodobo zaoberá prijímaním
protiteroristických dohôd a rezolúcií, z ktorých je vidieť, že sa zameriava na:
•

Bezpečnosť v oblasti medzinárodnej leteckej dopravy.

•

Potláčanie prejavov terorizmu.

•

Sťaženie, vyhľadávanie a zmrazovanie finančných účtov a transakcií teroristickým
skupinám.

•

Ochranu diplomatických zástupcov jednotlivých krajín24.

Vo sfére udržiavania medzinárodného mieru a bezpečnosti sa pomocou vytýčených 5
cieľov koncentruje na – samotnú prevenciu konfliktov a následnú obnovu, budovanie,
vynucovanie a zabezpečovanie mieru. Z pohľadu kontroly plnenia týchto cieľov OSN sú
v tejto oblasti najdôležitejšie jej 3 zložky:

23
24

•

Bezpečnostná rada OSN.

•

Valné zhromaždenie OSN.

•

Generálny tajomník OSN.

KOLEKTÍV AUTOROV. - KOZIAK, T. Medzinárodná bezpečnostná politika a bezpečnostné riziká (2003), s. 55
ŠIMKOVÁ, M. Terorizmus ako organizovaná forma zločinu (2007)

- 28 -

Bezpečnostná rada OSN
Podľa Charty OSN má Bezpečnostná rada primárnu zodpovednosť za udržanie
medzinárodného mieru a bezpečnosti. Tento orgán tvorí 5 stálych (USA, Rusko, Čína, Spojené
kráľovstvo, Francúzsko) a 10 nestálych členov, ktorí sú volení Valným zhromaždením OSN na
obdobie dvoch rokov. Pri otázkach týkajúcich sa práve mieru a bezpečnosti má každý z jej
stálych členov právo veta, pomocou ktorého môže pozastaviť ktorékoľvek rozhodnutie.
Rozhodnutia týkajúce sa iných otázok sú schvaľované väčšinovým počtom hlasov.
Bezpečnostná rada má v situáciách ohrozenia mieru či bezpečnosti právo vydávať svoje
odporúčania, ktorých úlohou je urovnať existujúci spor čo najpokojnejším spôsobom. Ak tento
spôsob nebude úspešný a v horšom prípade vyústi do ozbrojeného konfliktu, tak Rada môže
stanoviť konkrétne podmienky na zavedenie prímeria. V rámci tejto metódy vie tiež poskytnúť
vojenských pozorovateľov či mierové sily. Ich úlohou by bola kontrola nad dodržiavaním
prímeria zúčastnených aktérov ako aj snaha o stabilizovanie konkrétnej situácie. Ak aj naďalej
dôjde ku gradácii konfliktu, Bezpečnostná rada sa môže rozhodnúť, že zavedie sankcie
(prerušenie diplomatických stykov, hospodárske a ekonomické sankcie a pod.) V tomto bode
v snahe vynútenia si svojich opatrení môže schváliť aj nasadenie vojenských zložiek členských
štátov OSN.

Valné zhromaždenie OSN
Predstavuje druhý orgán dohliadajúci na zachovanie medzinárodného mieru
a bezpečnosti. Napriek tomu majú však jeho rozhodnutia podobu skôr rezolúcie, čo znamená,
že ich dodržiavanie nie je právne záväzné. Môžeme povedať, že keďže sa Valné zhromaždenie
skladá z predstaviteľov všetkých členských krajín, poskytuje práve tento orgán skvelé miesto
na diskusie hľadajúce súlad názorov v konfliktných otázkach.

Generálny tajomník OSN
Medzi kompetencie Generálneho tajomníka OSN v prostredí udržiavania mieru
a bezpečnosti na svete práve jeho diplomatické činnosti. Úlohou je upokojiť zainteresované
strany konfliktu a poskytnúť im možnosť posadiť sa za okrúhly stôl, kde by mali priestor
vydiskutovať si a urovnať vzniknutý spor. Príkladom takejto sprostredkovateľskej úlohy je
niekdajší Generálny tajomník OSN - Javier Pérez de Cuéllar. Ten sa vo veľkej miere zaslúžil
o koniec vojny v roku 1988 medzi Irakom a Iránom.

- 29 -

Aktivity OSN
Úvodným zameraním pre udržiavanie mieru je nepochybne prevencia vzniku sporov.
Tá v sebe zahŕňa kombináciu preventívnej diplomacie a sprostredkovateľských riešení
konfliktov. Ich úlohou je rozoznať ešte v predstihu možné prostredia, kde je potencionálne
riziko vzniku konfliktu ako aj v snahe nevypuknutia vážnejšieho konfliktu poskytnúť priestor
na diskusie . Nasledujúcou oblasťou sú mierové misie OSN, ktoré sa svojou zainteresovanosťou
a pozíciou tretej strany, usilujú o zabránenie vypuknutia ozbrojeného konfliktu. Nesmieme
zabudnúť na ich úlohu vytvárania medzi spornými stranami tzv. nárazníkových zón. Ďalším
pôsobením OSN je snaha o posun k mierovým riešeniam sporov ,demobilizáciu vojenských
jednotiek, odzbrojovanie ako aj poskytovanie pomoci pri civilnej obnove . Štvrtú oblasť aktivít
predstavuje vynucovanie medzinárodného mieru. OSN sa o nich opiera vtedy, ak diplomacia
napriek všetkému nedokázala zastaviť eskaláciu k priameho stretu konfliktných strán. Ak tieto
opatrenia zlyhajú, tak má Bezpečnostná rada OSN právo pristúpiť k použitiu vojenskej sily vo
forme vyvolania nátlaku na to, aby sa dodržiavali predchádzajúce rozhodnutia. Posledným
bodom sú opatrenia a spôsoby vedúce k snahám obnovenia mieru. Podstatným prvkom v tomto
bode nie je len snaha o elimináciu konfliktu, ale tvoria ju aj dôležité kroky v podobe kontroly
nad dodržiavaním ľudských práv či umožnení normálneho chodu štátnej správy25.

25

KOLEKTÍV AUTOROV. - KOZIAK, T. Medzinárodná bezpečnostná politika a bezpečnostné riziká (2003)

- 30 -

3.3.2

EÚ – Európska únia

Významným míľnikom bolo ukončenie studenej vojny, čo viedlo k zníženiu tenzií
a napätia v Európe. Na európskom kontinente sa nachádza viacero oblastí a regiónov, ktoré
v rámci bezpečnosti nie sú na rovnakej úrovni. Príkladom na porovnanie je napr. úroveň
bezpečnosti Nórska, Švédska a naopak krajín bývalej Juhoslávie, kde určité konflikty do
dnešného dňa nie sú úplne vyriešené.
Otázna je aj úroveň zachovania bezpečnosti v Európe do budúcna. Je otázne či sa
s postupním rozširovaním Európskej únie bude skôr upevňovať vnútroeurópska bezpečnosť,
alebo sa EÚ bude snažiť viac reagovať na externé hrozby. Doterajšia zahraničná politika EÚ
však naznačuje, že jej aktuálnym cieľom je získanie stability v jej širšom teritóriu. Hovoríme
tu hlavne o nedoriešenom izraelsko-palestínskom konflikte, no tiež o rozširovaní priateľských
vzťahov na africkom a ázijskom kontinente.

Spoločná zahraničná a bezpečnostná politika EÚ
Maastrichtská zmluva platná od roku 1993 sa stala spúšťacím bodom na vznik druhého
a tretieho piliera Európskej únie. Práve súčasťou druhého piliera sa stala Spoločná zahraničná
a bezpečnostná politika (SZBP).
Jej hlavnou úlohou je zabezpečenie spoločných hodnôt, základných záujmov,
nezávislosti a integrity EÚ, posilňovanie bezpečnosti vo všetkých oblastiach, zachovanie mieru
a posilňovanie medzinárodnej bezpečnosti v súlade so zásadami Charty OSN, ako aj so
zásadami helsinského Záverečného aktu a cieľmi Parížskej charty26.
K už vyššie spomenutým úlohou by sme mohli priradiť aj cieľ poskytovania ochrany
v oblasti zahraničných politických záujmov, obzvlášť v oblasti bezpečnosti a nezávislosti
Európskej únie.

Európska bezpečnostná a obranná politika EÚ
Summit konajúci sa v Helsinkách roku 1999 poskytol základ na vznik nového projektu,
a to Európskej bezpečnostnej a obrannej politike. Členovia summitu sa v jeho závere
jednoznačne zhodli na tom, že je potrebné posilniť nezávislé vojenské kapacity Európskej únie.
Do rokovaní boli prizvané aj vtedajšie kandidátske krajiny na členstvo v EÚ, ako aj tí členovia
NATO, ktorí naopak nie sú členmi EÚ. Pokračovania diskusií a priestor vedenia plodných
dialógov ohľadom tohto projektu, boli intenzívne vedené prostredníctvom na to nadväzujúcich
26

KAVICKÝ, V. - JANGL, Š. - GAŠPIERIK, L. Terorizmus: Hrozba doby (2015), s. 214

- 31 -

summitov vo Feire a Nice v roku 2000. Nakoľko došlo k úpravám viacerých článkov
vymedzujúcich ich hlavné ciele, sa táto politika realizuje hlavne na úrovni vlád a ich vzájomnej
spolupráci.
Konkrétne aktivity EÚ
Po útoku v Madride v roku 2004 sa Rada Európy rozhodla, že v snahe zabráneniu hrozby
budúcich teroristických útokov, bude potrebné prísť s novými bezpečnostnými opatreniami.
Štyri základné aktivity boja proti terorizmu si EÚ jasne vymedzila v dokumente s názvom
Stratégia Európskej únie pre boj proti terorizmu z roku 2005. Cieľom tohto dokumentu je
spoločný záväzok členských štátov - spraviť z Európy bezpečnejšie miesto, aby jej občania
mohli žiť v duchu slobody, práva a ochrany. Tieto aspekty boja spolu vytvárajú komplexnú,
avšak priamu odpoveď EÚ voči medzinárodnému terorizmu. Predstavou bolo to, aby sa sa
v rámci tejto stratégie bojovalo proti terorizmu ako na európskej a medzinárodnej úrovni, tak
aj vnútroštátne. Piliere Stratégie EÚ tvoria:
Prevencia – úmyslom je zabrániť prípadnej rastúcej radikalizácii ako aj náboru nových
členov teroristických skupín. Možnosť cestovania či rýchle spôsoby komunikácie vďaka
moderným technológiám, predstavujú rovnako aj hrozbu a možnosť šírenia radikálnych
názorov a myšlienok. K rýchlemu zásahu voči týmto aktivitám dopomáha aj community
policing – komunitná prevencia. V oblasti zamedzenia šírenia extrémizmu sú rovnnako
nápomocné aj náboženské a občianske komunity, ktoré jasne vyjadrujú svoj negatívny postoj
k šíreniu násilia, extrémistických myšlienok a útokov terorizmu. Prioritami EÚ v oblasti
prevencie sú: spoločné postupy v rámci rozoznávania ohrozujúcich aktivít s dôrazom na
skutočnosť ľahkého prístupu k infomáciám na internete; zamearať sa na rizikové prostredia ako
napr. väznice, ktoré môžu svojou klímou podnecovať trestancov k myšlienkam sympatizovania
s teroristickými skupinami a pričlenenia sa k nim; zlepšenie komunikácie a propagácie politík
EÚ prostredníctvom médií či rozvíjanie spoločného dialógu medzi rôznymi kultúrami s cieľom
lepšieho porozumenia.
Ochrana – cieľom ochrany je posilnenie bezpečnosti prostredníctvom eliminovania
náchylnosti a zraniteľnosti kľúčových cieľov. K tomu dopomáha aj spoločné zabezpečovanie
a kontrola hraníc, dopravy a infraštruktúry medzi štátmi. Kľúčovým bodom je kontrola
vonkajších hraníc EÚ na to, aby sa čo najrýchlejšie zabránilo vstupu teroristov do Európy.
Pracovanie s informáciami, výmena údajov o cestujúcich, biometrické údaje v cestovných
dokladoch a pasoch sú prostriedkami na zabezpečenie vyššieho stupňa ochrany Európanov.
V zhodnocovaní rizík a zabezpečovaní ochrany vonkajších hraníc hrá dôležitú úlohu európska
- 32 -

agentúra – Frontex. Sprísnenie a posilnenie bezpečnostných opatrení na letiskách, na palube
lietadiel či v námorných prístavoch budú mať taktiež svoje zásluhy na posílení bezpečnosti27.
Prioritami v tomto bode sú: vytvorenie Vízového informačného systému a druhej generácie
Schengenského informačného systému; pomocou agentúry Frontex vypracovanie analýzy
potencionálnych rizík a ohrozenia hraníc; zavádzať do praxe spoločne schválené opatrenia na
ochranu civilného letectva, prístavov a námornej bezpečnosti.
Prenasledovanie – kľúčom je prenasledovanie teroristov a následné ochromenie činnosti
teroristických organizácií, sťažovanie náborov nových prívržencov a rozpúšťanie ich sietí.
Nesmierne dôležitá je pri úlohe prenasledovania vzájomná spolupráca medzi bezpečnostnými,
spravodajskými agentúrami jednotlivých členských štátov a Europolu. Keďže veľa
teroristických hrozieb pochádza práve z oblastí mimo EÚ, je potrebné sa v tomto bode sústrediť
na globálny charakter terorizmu. Medzi priority prenasledovania EÚ patria: posilnenie oblasti
vnútroštátneho boja voči terorizmu; na uľahčenie práce zložiek polície a súdnictva využívať
agentúry Europol a Eurojust; obmedzenie prístupu teroristov k zbraniam, výbušninám či
komponentom slúžiacich na amatérsku výrobu výbušnín.
Reakcia – kedže je potrebné prijať fakt, že je nemožné úplne vyhubiť terorizmus, musíme
sa naň naučiť čo najlepšie reagovať. K vhodnej reakcii dopomáha vypracovanie koordinačných
opatrení EÚ slúžiacich na prípady krízy, podporené operačným postupmi, ktoré zaistia
európsku súdržnosť voči rôznym teroristickým činom. Na medzinárodnom poli pôsobnosti
tohto bodu je potrebné poskytnúť pomoc občanom EÚ, ktorí sa nachádzajú mimo jej územia.
Súčasťou je aj chránenie spoločných civilných a vojenských prostriedkov na riešení kríz.
Prioritami sú: zlepšenie spolupráce s medzinárodnými organizáciami v oblasti riadenia reakcie
na krízy a iné katastrofy; spoločné zdieľanie informácií a postupov na rozširovanie kompetencií
pri poskytovaní pomoci obetiam teroristických útokov28.
3.3.3

NATO – Severoatlantická aliancia

Základným pilierom tejto aliancie je nezávislá vojenská a politická spolupráca medzi jej
členskými štátmi. Členovia Severoatlantickej aliancie sú povinný chrániť slobodu, civilizáciu
a spoločné dedičstvo na základe demokracie, slobody a samotnom postavení právneho štátu.

27
28

EURÓPSKY PARLAMENT. Opatrenia EÚ proti terorizmu (2020)
RADA EÚ. Stratégia Európskej únie pre boj proti terorizmu (2005)

- 33 -

Článok č. 5 Severoatlantickej zmluvy
Zúčastnené strany sa podpisom tejto zmluvy dohodli, že ozbrojený útok voči jednému
alebo viacerým jej členom, bude chápať ako útok voči všetkým. Z toho vyplýva aj právo na
požiadanie pomoci zvyšných členských štátov na obranu proti takémuto ozbrojenému útoku.
To platí aj pre rozhodovanie sa o spôsobe a rozsahu poskytnutia pomoci. Tento článok
pojednáva aj o tom, že samotný útok ako aj s ním súvisiace opatrenia sa musia dať bezodkladne
na vedomie Bezpečnostnej rade OSN, ktorá ďalej príjme nevyhnutné kroky na zabezpečenie
zachovania medzinárodného mieru a bezpečnosti. Ťažiskom NATO je práve tento článok, ktorý
je bližšie zameraný aj na už zemepisné územie v jeho pokračovaní článku č.6.
Útoky 11.septembra 2001 sa stali nepochybne ťažiskom pre nasledujúce záujmy
Severoatlantickej aliancie. Angažovanosť aliancie v aktívnom boji proti terorizmu markantne
vzrástla, čo sa dalo vidieť aj summite konajúcom sa v Prahe. Na ňom sa prijal Partnerský akčný
plán boja proti terorizmu a rovnako nová bojová vojenská koncepcia. Za následným účelom
vylepšenia sprostredkovania a výmeny spravodajských informácií boli prijaté na summite
v Istanbule nové opatrenia, a rovnako sa prišlo s návrhom Pracovného programu obrany proti
terorizmu. Jeho úlohou malo byť zlepšenie ochrany jednotiek a

ľudstva pred atakmi

teroristov.29

NATO pomáhajúce USA po útokoch z 11.septembra
Dovtedy nepredvídateľné útoky spáchané v New Yorku na bývalé svetoznáme dvojičky
Svetového obchodného centra, ako aj sídlo Pentagonu vo Washingtone D.C., sa zapísali tučným
písmom do svetových dejín. Tieto udalosti následne rozhýbali veľmi dynamickým a ráznym
krokom globálne vnímanie, ako aj potrebu akčného boja proti medzinárodnému terorizmu.
Cieľom útoku teroristickej organizácie Ál-Káide bola najsilnejšia svetová veľmoc,
ktorej územie bolo dovtedy chápané ako synonymum bezpečia a ochrany, a keďže útoky boli
vedené nie len zo zahraničia ale aj o to horšie jej vnútra, pre USA to bol obrovský šok. Tieto
útoky by sme prirovnať k snahám islamského sveta o vyhlásenie vojny najväčšiemu svetovému
hráčovi a dokonca ich úhlavnému nepriateľovi. Páchatelia si očividne mysleli, že po týchto
útokoch sa americký vplyv v ako-tak umiernených moslimských končinách výrazne oslabí.
K moci v týchto štátoch by sa následne dostali nimi podporované a propagované radikálnoislamské vlády. To by malo na krajiny Arabského polostrova katastrofálny dopad, pretože

29

KAVICKÝ, V. - JANGL, Š. - GAŠPIERIK, L. Terorizmus: Hrozba doby (2015)

- 34 -

vieme, že nie sú demokraticky zriaďované, ale naopak po stáročia fungujú na princípe
autokracie.
Medzi ďalšie dôvody týchto útokov môžeme priradiť snahy teroristov o zastavenie
modernizácie krajín západného sveta, keďže tá svojou existenciou a pokrokom značne narúša
tradičné hodnoty islamského náboženstva.
Aliancia v tomto prípade veľmi rýchlo pochopila, že sa síce obeťou útoku stali Spojené
štáty americké, ale vo všeobecnosti teroristi zaútočili na celé medzinárodné spoločenstvo. V ten
večer sa promtne zišla Severoatlantická rada - NAC, ktorá výsostne odsúdila tento prejav
agresie a vyzvala všetky štáty ku globálnemu boju proti terorizmu30.
Strategická koncepcia obrany a bezpečnosti členov NATO
Tento koncept spoločnej stratégie bol prijatý hlavami členských štátov Aliancie v Lisabone,
v roku 2010. Členovia sa stratégiou zaviazali, že sa budú navzájom brániť voči hrozbe útokov
a terorizmu, v zmysle zabezpečovanie medzinárodného mieru. Rovnako sa zaviazali
k zintenzívneniu rozvíjania spolupráce s medzinárodnými organizáciami OSN a EÚ pri
zvládaní vzniknutých konfliktov, stabilizovaní situácií ako aj spoločnom predchádzaní
potencionálnych kríz. Súčasťou je aj cieľ väčšej politickej zaangažovanosti, či veľmi dôležitá
úloha vytvorenia bezpečného sveta bez hrozieb použitia jadrových zbraní. Charakteristické
úlohy tohto dokumentu sú:
a) Kolektívna obrana – hovorí o tom, že štáty sú si zaviazané vzájomne pomáhať pri
útokoch podľa článku č.5 Washingtonskej zmluvy, aby sa zachovalo
zabezpečovanie ochrany a bezpečného prostredia jej členov
b) Krízový manažment – tvorí komplex politicko-vojenských prvkov slúžiacich sa
predchádzanie vzniku, existenciu ako aj eliminovanie následkov konfliktov
c) Kooperatívna bezpečnosť – sa prostredníctvom rozširovania relevantných
partnerstiev mimo svojich hraníc pôsobenia, bude snažiť o zvyšovanie
medzinárodnej bezpečnosti a všeobecného blaha. K tomu napomáha efektívna
kontrola zbrojenia či zamedzovanie šírenia zbraní hromadného ničenia31.
Hrozba útokov terorizmu predstavuje ohrozenie bezpečnosti krajín NATO a jej obyvateľov,
no v širšom vnímaní predstavuje ohrozenie medzinárodnej stability a prosperity. Moderné

30
31

KOLEKTÍV AUTOROV. – SAMSON, I. Medzinárodná bezpečnostná politika a bezpečnostné riziká (2003)
MZV SR. Aktívna angažovanosť, moderná obrana. Strategická koncepcia obrany a bezpečnosti NATO (2010)

- 35 -

technológie predstavujú prostriedky možného šírenia terorizmu, obzvlášť, ak by sa do rúk
teroristov dostali jadrové, biologické, laserové, chemické či rádiologické zbrane. V dnešnej
dobe je v euroatlantickej oblasti hrozba vojenského útoku voči NATO nižšia ako v minulosti,
no stále tu existuje potencionálna hrozba, ktorá sa nedá ignorovať.
Existencia tejto stratégie len jasne poukázala na to, že Severoatlantická aliancia má
nenahraditeľné a špeciálne funkcie v medzinárodnom poli pôsobnosti. Ak by neexistovalo
NATO, Afganistan by opäť mohol byť riadený Talibanom, ktorý by poskytoval útočisko
a systematické, výcvikové prostredie pre Ál-Káidu. Aliancia predstavuje zdroj nádeje pre
presadzovanie hodnôt demokratických právnych štátov a v neposlednom rade predstavuje
prostriedok zachovávania medzinárodnej bezpečnosti32.

32

STRATCON. NATO 2020. Zaistená bezpečnosť; Dynamické zapájanie. Analýza a odporúčanie k novej
strategickej koncepcii NATO (2010)

- 36 -

4. SLOVENSKO A TERORIZMUS
Slovenská republika je členom tej skupiny štátov, ktorá doposiaľ nebola cieľom
medzinárodnej teroristickej akcie. Avšak aj napriek tomuto faktu striktne odcudzuje jeho prejav
a rovnako si uvedomuje dôležitosť aktívneho boja proti terorizmu. Slovensko je členom
inštitúcií ako OSN, NATO, EÚ, OBSE, Organizácie pre ekonomickú spoluprácu a taktiež aj
Rady Európy. Tie považujú boj proti terorizmu za jednu z ich hlavných priorít a aj preto,
Slovenská republika z tohto dôvodu prijala Návrh Bezpečnostnej stratégie SR na rok 2020.
Cieľom tohto návrhu je predchádzať plánovaniu, organizovaniu, financovaniu a vykonávaniu
teroristických aktivít na jej území a zároveň posilňovať legislatívny a inštitucionálny rámec pre
boj s terorizmom33. Cieľom SR je taktiež zvýšiť povedomie o extrémizme, radikalizme
a terorizme. Hovorí aj o potrebe väčšej miery nahlasovaní podozrivých aktivít, ako aj o tom
ako sa správať v prípadoch kedy dochádza k teroristickému útoku. Terorizmus je doposiaľ stále
zaradený medzi tzv. nevojenské bezpečnostné riziko, avšak účasť SR na protiteroristických
akciách je súčasťou nášho členstva vo vyššie spomínaných organizáciách a spoločného boja
štátov proti nemu.
Vzhľadom na fakt, že naša krajina sa s výnimkou jedného odsúdeného prípadu
teroristického útoku v Košiciach a politickej kauzy týkajúcej sa Michala Kováča ml., nestala
terčom medzinárodného terorizmu. Napriek tomu Vláda SR prijala v snahe o zabezpečenie
ochrany voči terorizmu inštitucionálno-organizačné, legislatívne a preventívne opatrenia.
Ministerstvo vnútra SR následne prijalo navrhované zmeny, akými sú:
•

Úrad organizovanej trestnej činnosti Správy kriminálnej a finančnej polície
Prezídia Policajného zboru

•

Dobudovanie Útvaru osobitného určenia Prezídia Policajného zboru

•

Dobudovanie Úradu ochrany ústavných činiteľov a ochrany diplomatických misií
MVSR34

4.1 POTENCIÁLNE CIELE ÚTOKOV NA ÚZEMÍ SLOVENSKA
Medzi potencionálne ciele teroristických akcií na Slovensku by sme mohli zaradiť
predstaviteľov štátnej moci, členov politických strán alebo určitých národnostných skupín.
Ohrozené by mohli byť rovnako aj strategické objekty ako napr. jadrové elektrárne, vodné diela,

33
34

MOSR. Návrh Bezpečnostnej stratégie Slovenskej republiky na rok 2020, s. 10
SAMSON, I. 2002. Medzinárodný terorizmus. Implikácie pre Slovensko (2002), s. 178

- 37 -

ropovody, plynovody, priemyselné objekty, významné dopravné ťahy, bankový sektor či
počítačové a informačné systémy.
4.2 PREDPOKLADANÉ DRUHY A TYPY TERORIZMU NA SLOVENSKU
Existuje viacero publikácií, ktoré sa zaoberajú možnými a predpokladanými druhmi
terorizmu na území SR, medzi ktoré patrí:
•

Narkoterorizmus – zahŕňa výrobu, pašovanie drog a narkotík

•

Kriminálny terorizmus – výpalníctvo, pranie špinavých peňazí, obchod s bielym
mäsom, vyhrážky týkajúce sa straty zamestnania a podobne

•

Etnický terorizmus – konfrontácia s rómskym obyvateľstvom

•

Extrémistický terorizmus – vystupovanie prívržencov extrémizmu a anarchie

•

Náboženský terorizmus – vandalizmus na historických pamiatkach či cintorínoch

•

Informačný resp. Psychologický terorizmus – šírenie dezinformácií, poplašných
správ, prehnané politické kampane a iné

Teroristické útoky namierené proti SR sa môžu vyskytnúť v rámci jej angažovanosti
v NATO, ktorého intervencie sú spojené prevažne s krajinami tretieho sveta. Medzi ostatné
ciele tu môže patriť aj snaha o oslabenie demokratického fungovania SR, ako aj zachovania jej
suverenity. V týchto prípadoch by sme hovorili o politickom či sociálnom terorizme 35.
4.3 BEZPEČNOSTNÉ ZÁUJMY SLOVENSKA
Medzi najdôležitejšie a životne dôležité bezpečnostné záujmy SR patrí zachovanie jej
nezávislosti, zvrchovanosti, územnej celistvosti, nedotknuteľnosti hraníc, právneho štátu,
demokratického ústavného zriadenia, ako aj ochrana života a zdravia, základných práv
a slobôd jej obyvateľov 36.

4.4 KYBERTERORIZMUS A SLOVENSKO
Nárast vynaliezavosti teroristov a hackerov spôsobuje to, že v určitých prípadoch je
veľmi obtiažne získať ich reálnu identitu. Tejto hrozbe nečelia len štátne ale aj súkromné
sektory čoraz častejšie. Kybernetické útoky sa postupne stali výraznou súčasťou regionálnych
konfrontácií ako aj konfliktov medzi veľmocami. To medzi štátmi spôsobuje tenzie a je
35
36

ŠIMKOVÁ, M. 2007. Terorizmus ako organizovaná forma zločinu (2007)
MOSR. Návrh Bezpečnostnej stratégie Slovenskej republiky na rok 2020, s. 1-2

- 38 -

predpoklad toho, že sa výskyt online útokov bude zvyšovať. Je to aj preto, že na takýto útok
nepotrebujú hackeri okrem ich šikovnosti a počítača v podstate nič viac. V dnešnej dobe dokážu
kybernetické útoky rozsahom napáchaných škôd konkurovať ozbrojeným útokom. Na diaľku
vedia ochromiť chod štátu, fungovanie spoločnosti, finančných a energetických odvetví, či
spôsobiť Slovensku výrazné ekonomické problémy.

4.5 EXTRÉMIZMUS
Podnecovanie k rasovej, národnostnej, etnickej nenávisti alebo násiliu voči inej
sexuálnej orientácii sú v rozpore s ľudskými právami a občianskymi slobodami. Čoraz
intenzívnejšie sa prejavujúce znaky šovinizmu, rasizmu a antisemitizmu si našli svoje miesto
u prívržencov pravicového extrémizmu. Tí sa snažia prostredníctvom svojich prejavov vniesť
názory polarizujúce spoločnosť a ovplyvniť tak verejnú mienku. Nebezpečným prostriedkom
na šírenie takejto nenávisti sú politici ako aj významní predstavitelia verejnej moci v SR.
Z tohto dôvodu je dôležité, aby sa voči prejavom extrémizmu robila osveta v spoločnosti37.
4.6 EXPORT ZBRANÍ
Po niekoľkých škandáloch s nelegálnym vývozom zbraní spojených s pochybnosťami,
že sa tieto zbrane dostali do konfliktných oblastí, sa Slovensko snaží o lepšie monitorovanie
ako aj kontrolu zbrojenia. Táto skutočnosť môže v určitej miere taktiež predstavovať
potencionálne riziko ohrozenia, keďže viacero skupín sa v dôsledku tohto kroku môže cítiť
limitovane. Kontrolné mechanizmy regulujúce vývoz zbraní zo Slovenska, predstavujú predmet
skúmania Slovenskej informačnej služby. Počas odhaľovania angažovanosti sa občanov SR
v oblasti obchodovania so zbraňami, zhromaždila SIS kľúčové informácie ohľadom fungovania
medzinárodnej siete obchodníkov so zbraňami. Oblasti nelegálneho obchodu so zbraňami sa vo
svojej činnosti zaoberá aj ruská či ukrajinská mafia. Tie na svoje obchodovania s malými
ručnými zbraňami využívajú aj územie Slovenska, ktoré bolo častokrát realizované
v spolupráci s členmi slovenského podsvetia38.

37
38

MOSR. Návrh Bezpečnostnej stratégie Slovenskej republiky na rok 2020 (2020)
SAMSON, I. Medzinárodný terorizmus. Implikácie pre Slovensko.(2002)

- 39 -

Záver
V dnešnej dobe sa stávame svedkami čoraz väčšieho počtu oproti minulosti ekonomicky
nenáročných, avšak veľmi presne cielených teroristických útokov. Terorizmus ohrozuje
bezpečnosť, hodnoty väčšinovej demokratickej spoločnosti sveta ako aj práva a slobody celého
ľudstva. Medzinárodné spoločenstvo sa prostredníctvom spoločných síl snaží o zabezpečenie
neustálej ochrany populácií, aj keď z logického hľadiska nie je možné terorizmus úplne
eliminovať. Ten tu je už stáročia, ale aspoň snahy o víťazstvo boja nad ním jeho expanziu
značne potláčajú. NATO dnes prispieva veľkým dielom k riešeniu problému terorizmu.
Aliancia má cieľ a prostriedky, avšak chýba jej všeobecne účinná stratégia pre boj
s terorizmom.
Atentátnikmi už nie sú primárne náboženskí fanatici, ako to bolo v minulosti ale častými
sa stávajú aj útoky páchateľov konajúcich na vlastnú päsť. Dôvodmi ich činov, na ktoré sa
odvolávajú sú paradoxne práve tie črty multikulturálneho sveta ako sloboda pohybu,
vierovyznania či smerovanie vládnych politík. Schvaľované protiteroristické opatrenia musia
v záujme skutočnej efektívnosti, buď dôkladne narušiť všetky spôsoby útokov alebo radikálne
zredukovať prostriedky teroristov.
Svet je každým dňom intenzívnejšie poprepájaný informačnými sieťami. To predstavuje
zvýšené riziko hrozby na energetické, finančné a infokomunikačné systémy. Takéto útoky
môžu viesť k veľkým škodám vo verejných inštitúciách, podnikateľských subjektoch ale aj
v živote bežných ľudí. Tu je dôležité byť na to pripravený a posilňovať bezpečnosť kritickej
infraštruktúry. Do popredia sa v posledných rokoch dostáva aj ochrana pred extrémizmom. Tá
sa prejavuje rasovou a ideologickou neznášanlivosťou, ktorá prerastá nie len do verbálnych ale
aj fyzických útokov. Posilňovanie pred nenávisťou je tolerancia a vedenie dialógov
v rozličných názorových skupinách spoločnosti. Medzi prvky prevencie patria aj opatrenia
zabraňujúce praniu špinavých peňazí, pašovaniu drog a nelegálneho obchodu so zbraňami.
Slovensko ako člen Európskej únie bojuje proti terorizmu tým, že prijíma komplexné
opatrenia vo forme legislatívy proti financovaniu terorizmu, proti organizovanej trestnej
činnosti a proti radikalizácii, ktorá sa v Európe v posledných rokoch začína viac prejavovať.
Zároveň boli prijaté opatrenia na posilnenie kontroly hraníc, zlepšovanie spolupráce medzi
súdmi a policajnými orgánmi, sledovanie podozrivých a následné zatýkanie páchateľov.
Aktuálne je omnoho ťažšie získať prístup k surovinám potrebných na výrobu výbušnín
a v neposlednom rade sa sprísnil prístup k zbraniam.

- 40 -

Téma aktuálnych podôb medzinárodného terorizmu je rozsiahla v každom uhle
pohľadu. Tvorí ju veľa častí ako napríklad pohľad na financovanie terorizmu, stratégia boja
voči terorizmu či vízia dosiahnutia trvalo udržateľnej medzinárodnej bezpečnosti. Posledným
kľúčovým bodom je potreba byť trpezlivý v boji voči tomuto globálnemu fenoménu. Výsledky
sa síce v tejto oblasti neukážu hneď, ale rozhodne vedia priaznivým spôsobom ovplyvniť
budúce generácie.

- 41 -

Zoznam použitej literatúry a zdrojov
CIGÁNIK, Ľubomír – JAŠŠOVÁ, Eva. 2006. Terorizmus – Od komunikácie s aktérmi teroru
pri oslobodzovaní rukojemníkov až po opatrenia štátov proti nemu. Bratislava: Veda. 373 s.
ISBN 80-224-0892-1.
ČTK, SITA. 2016. Anders Breivik. Nórsky masový vrah zaútočil pred piatimi rokmi. [online]
Spravy.pravda.sk,

2016

[cit.

2021-04-07].

Dostupné

na:

<https://spravy.pravda.sk/svet/clanok/399705-norsko-si-pripomina-pat-rokov-od-vrazdeniaandersa-breivika/>
EURÓPSKY PARLAMENT, Spravodajstvo. 2020. Opatrenia EÚ proti terorizmu. [online],
2020

[cit.

2021-04-10].

Dostupné

na:

<https://www.europarl.europa.eu/news/sk/headlines/security/20180316STO99922/opatreniaeu-proti-terorizmu>
KAVICKÝ, Vladimír - JANGL, Štefan - GAŠPIERIK, Libor. 2015. Terorizmus: Hrozba doby.
Bratislava: Citadella. 334 s. ISBN 978-80-89628-84-1.
KLAVEC, Jozef. 2014. Terorizmus ako globálna hrozba. 1.vyd. Trnava: Univerzita sv. Cyrila
a Metoda. 144 s. ISBN 978-80-8105-616-1.
KOLEKTÍV AUTOROV. 2003. Medzinárodná bezpečnostná politika a bezpečnostné riziká
(Učebné texty). 1. vyd. Prešov: Rokus. 91 s. ISBN 80-89055-36-2.
KULICH, Milan. 2002. Terorizmus – destabilizujúci fenomén súčasnosti a boj proti nemu.
Bratislava: Ministerstvo obrany SR. Inštitút obrany a bezpečnosti. 107 s.
MOSR. 2020. Návrh Bezpečnostnej stratégie Slovenskej republiky na rok 2020. 22 s.
RADA EÚ. 2005. Stratégia Európskej únie pre boj proti terorizmu. [online]. 17 s. Dostupné
na: <https://data.consilium.europa.eu/doc/document/ST-14469-2005-REV-4/cs/pdf>

- 42 -

RAPHAELI, Nimrod. 2008. Financing of Terrorism: Sources, Methods and Channels. Volume
IV. 174 s. ISBN 978-1-4129-3603-3.
SAMSON, Ivo. 2002. Medzinárodný terorizmus. Implikácie pre Slovensko. Bratislava:
Výskumné centrum Slovenskej spoločnosti pre zahraničnú politiku. 251 s. ISBN 80-968148-34.
STRATCON. 2010. Zaistená bezpečnosť; Dynamické zapájanie. Analýza a odporúčanie
k novej

strategickej

koncepcii

NATO.

[online].

27

s.

Dostupné

na:

<https://www.mzv.sk/documents/10182/12350/odporucania_Report.pdf>
ŠIMKOVÁ, Magdaléna. 2007. Terorizmus ako organizovaná forma zločinu: bakalárska práca.
Košice: Žilinská univerzita v Žiline, 2007. 70 s.
TASR. 2015. Útok na bostonský maratón má vinníka. Čaká ho smrť alebo doživotie. [online].
Teraz.sk, 2015 [cit. 2021- 04-08]. Dostupné na:
<https://www.teraz.sk/video/bostonsky-maraton-carnajev-rozsudok/129068-clanok.html>
WILKINSON , P. 2008. Liberal State Responses to Terrorism and Their Limits.
In Counterterrorism:

Democracy’s

Challenge.

London:

Hart

Publishing.

In:

<://dx.doi.org/10.5040/9781472564436.ch-003>

- 43 -

