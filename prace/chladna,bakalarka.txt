VYSOKÁ ŠKOLA ZDRAVOTNÍCTVA A SOCIÁLNEJ PRÁCE
SV. ALŽBETY, BRATISLAVA, n. o.
DETAŠOVANÉ PRACOVISKO BL. SÁRY SALKAHÁZIOVEJ
ROŽŇAVA
170407

OŠETROVATEĽSKÝ PROCES U PACIENTA S
POSTTRAUMATICKOU STRESOVOU PORUCHOU

BAKALÁRSKA PRÁCA

2020

DOMINIKA CHLADNÁ

VYSOKÁ ŠKOLA ZDRAVOTNÍCTVA A SOCIÁLNEJ PRÁCE SV.
ALŽBETY, BRATISLAVA, n. o.
DETAŠOVANÉ PRACOVISKO BL. SÁRY SALKAHÁZIOVEJ ROŽŇAVA

OŠETROVATEĽSKÝ PROCES U PACIENTA S
POSTTRAUMATICKOU STRESOVOU PORUCHOU

BAKALÁRSKA PRÁCA

Študijný program:

Ošetrovateľstvo

Študijný odbor:

Ošetrovateľstvo

Školiace pracovisko:

Detašované pracovisko Bl. Sáry Salkaháziovej Rožňava

Školiteľ záverečnej práce:

Adriana Nemčoková PhDr., PhD.

ROŽŇAVA 2020

DOMINIKA CHLADNÁ

Čestné vyhlásenie
Vyhlasujem na svoju česť, že bakalársku prácu na tému ,,Ošetrovateľský proces u pacienta
s posttraumatickou stresovou poruchou“ som vypracovala samostatne a že som uviedla
všetku použitú literatúru.

V Rožňave, dňa

………………………..
Podpis

Poďakovanie
Týmto by som sa chcela poďakovať mojej školiteľke bakalárskej práce PhDr. Adriane
Nemčokovej, PhD. za jej odborné vedenie, metodickú pomoc a cenné rady, ktoré mi
poskytla pri jej vypracovaní. Ďalej ďakujem vedeniu Psychiatrickej liečebne Samuela
Bluma v Plešivci za umožnenie získania údajov potrebných pre napísanie bakalárskej
práce.

ABSTRAKT
CHLADNÁ, Dominika: Ošetrovateľský proces u pacienta s posttraumatickou stresovou
poruchou [Bakalárska práca]/ Dominika Chladná - Vysoká škola zdravotníctva a sociálnej
práce sv. Alžbety, n. o. Bratislava. Detašované pracovisko bl. Sáry Salkaháziovej Rožňava.
– Školiteľ bakalárskej práce: PhDr. Adriana Nemčoková PhD. Stupeň odbornej
kvalifikácie: Bakalár ošetrovateľstva. – Rožňava : Detašované pracovisko bl. Sáry
Salkaháziovej, 2020. 57 s.

V úvode práce sa zameriavame na teoretické východiská skúmanej problematiky, pričom
sa bližšie venujeme posttraumatickej stresovej poruche. Táto sa vyznačuje špecifickou
symptomatológiou. Dôležité je preto uskutočniť jej včasnú diagnostiku a zabezpečiť
efektívne možnosti jej riešenia. Vznikom posttraumatickej stresovej poruchy sú vo
zvýšenej miere ohrozené určité skupiny ľudí. Patria medzi nich najmä tí, ktorí prežili
psychicky náročnú životnú udalosť a dlhodobo sa s ňou nedokážu vysporiadať. Jadro práce
je tvorené charakterizovaním ošetrovateľskej starostlivosti a jej kvalitatívnej stránke.
Využívame poznatky rôznych autorov, ktoré navzájom porovnávame. Popisujeme
ošetrovateľský proces a upriamujeme sa na Model funkčného vzorca zdravia zostavený
Marjory Gordonovou. V praktickej časti aplikujeme ošetrovateľskú starostlivosť na ženu,
ktorá

bola

obeťou

prepadnutia

v

prostriedku

mestskej

hromadnej

dopravy.

Charakterizujeme celý priebeh hospitalizácie v zdravotníckom zariadení a tiež to, čo
všetko bolo na nej realizované.

Kľúčové slová: Ošetrovateľský proces. Pacient. Posttraumatická stresová porucha.

ABSTRACT
CHLADNÁ, Dominika. Nursing process in a patient with post-traumatic stress disorder
[Bachelor thesis]/ Dominika Chladná.- University of Health and Social Works st. Elizabeth
in Bratislava. Detached workplace of blessed Sára Salkaházi Rožňava.- Supervisor of the
bachelor's thesis: PhDr. Adriana Nemčoková PhD. Level of professional qualification:
Bachelor of nursing care. – Rožňava: Detached workplace of blessed Sára Salkaházi, 2020.
57 p.

At the beginning of the thesis we focus on the theoretical background of the researched
issue, with a closer attention to post-traumatic stress disorder. This is characterized by a
specific symptomatology. It is therefore important to carry out early diagnosis and ensure
effective solutions. The emergence of post-traumatic stress disorder is increasingly
endangering certain groups of people. These include, in particular, those who have
survived a mentally demanding life event and who are unable to deal with it in the long
term. The core of the work consists of characterizing nursing care and its qualitative
aspects. We use the knowledge of different authors, which we compare with each other. We
describe the nursing process and focus on the Model of Functional Health Formula
compiled by Marjory Gordon. In the practical part, we apply nursing care to a woman who
was a victim of forfeiture in the means of public transport. We characterize the entire
course of hospitalization in a medical facility and also what has been done there.

Key words: Nursing process. Patient. Post-traumatic stress disorder.

OBSAH
ZOZNAM SKRATIEK A ZNAČIEK....................................................................................9
ÚVOD..................................................................................................................................10
1 TEORETICKÉ VÝCHODISKA SKÚMANEJ PROBLEMATIKY..................................11
1.1 Posttraumatická stresová porucha.........................................................................12
1.2 Symptomatológia..................................................................................................15
1.3 Diagnostika...........................................................................................................16
1.4 Skupiny osôb ohrozené výskytom posttraumatickej stresovej poruchy...............18
2 OŠETROVATEĽSKÁ STAROSTLIVOSŤ PRI POSTTRAUMATICKEJ STRESOVEJ
PORUCHE...........................................................................................................................20
2.1 Špecifiká ošetrovateľskej starostlivosti pri posttraumatickej stresovej poruche..20
2.2 Kvalitatívna stránka ošetrovateľskej starostlivosti...............................................21
2.3 Ošetrovateľský proces...........................................................................................24
2.4 Marjory Gordonová a Model funkčných vzorcov zdravia....................................26
3 OŠETROVATEĽSKÝ PROCES U PACIENTA TRPIACEHO POSTTRAUMATICKOU
STRESOVOU PORUCHOU...............................................................................................30
3.1 Kazuistika...........................................................................................................30
3.2 Anamnéza a identifikačné údaje.........................................................................31
3.3 Posudzovanie potrieb pacientky podľa modelu Marjory Gordonovej...............33
3.4 Sesterské diagnózy.............................................................................................36
3.5 Záverečné vyhodnotenie pacienta......................................................................48
4 DISKUSIA........................................................................................................................49
4.1 Odporúčania pre prax.........................................................................................53
ZÁVER.................................................................................................................................54
ZOZNAM BIBLIOGRAFICKÝCH ODKAZOV..............................................................55

ZOZNAM SKRATIEK A ZNAČIEK
Z.z. Zbierka zákonov
č. číslo

P/K pacient/klient

hod. hodina
min. minúta
½ polovica

kg. kilogram

ml. mililiter

TK tlak krvi

P pulz
D dýchanie
TT telesná teplota
°C stupeň celzia
torr. milimeter ortuťového stĺpca označovaný v praxi pri meraní krvného tlaku
9

ÚVOD
Cieľom bakalárskej práce je analyzovať problematiku ošetrovateľského procesu,
ktorý je uplatňovaný pri pacientoch s posttraumatickou stresovou poruchou. K spracovaniu
tejto práce využívame analýzu diel viacerých odborníkov, ktorí sa zaoberajú
posttraumatickou stresovou poruchou a sú to Brewin, Hoschl, Kosová a Prsko, Latálová,
Raboch, Smolík, Vašina a mnohí ďalší. Každý z nich nazeral na túto problematiku z
vlastného uhla pohľadu avšak spoločné bolo to, že všetci ju chápali ako závažné ochorenie,
ktoré je nevyhnutné bezodkladne riešiť. K spracovaniu textu bakalárskej práce využívame
okrem analýzy, aj syntézu, indukciu, dedukciu a zovšeobecnenie. Všetky tieto metódy nám
slúžia k tomu, aby sme zo zozbieraných poznatkov vytvorili jeden celok, ktorý sa orientuje
na pacienta trpiaceho posttraumatickou stresovou poruchou a jej liečbu.
Prvá kapitola bakalárskej práce je venovaná teoretickým východiskám skúmanej
problematiky. Popisujeme, čo je to posttraumatická stresová porucha. Vymedzujeme jej
symptomatológiu a teda, na základe akých príznakov ju je možné rozpoznať. V ďalšej časti
tejto kapitoly analyzujeme spôsob diagnostiky tohto ochorenia a upriamujeme sa na
najviac ohrozené skupiny ľudí, ktoré môže zasiahnuť.
Druhá kapitola práce je zameraná na špecifiká ošetrovateľskej starostlivosti pri
posttraumatickej stresovej poruche, kvalitatívnu stránku ošetrovateľskej starostlivosti,
definujeme ošetrovateľský proces, čo je jeho obsahom, o aké činností sa jedná a kto ich
vykonáva a priblížime si štruktúru Modelu funkčného vzorcu zdravia, ako sa využíva, čo
sa ním zisťuje a biografiu autorky modelu Marjory Gordonovej.
Posledná časť bakalárskej práce je už priamo zameraná na zostavenie
ošetrovateľského procesu u pacienta trpiaceho posttraumatickou stresovou poruchou.
Venujeme sa kazuistike, anamnéze, aplikujeme Model funkčných vzorcov zdravia na
pacientku, pomocou ktorého zisťujeme nedostatky v jej bio-psycho-sociálnych potrebách.
Rozhodli sme sa venovať pacientke, ktorá zažila traumu pri prepade v prostriedku mestskej
hromadnej dopravy. Vymedzujeme, ako prebieha ošetrovateľská starostlivosť u takejto
pacientky, čím sa začína, aký je jej priebeh a čo je počas ošetrovateľstva poskytované zo
strany sestry.

10

1

TEORETICKÉ

VÝCHODISKÁ

SKÚMANEJ

PROBLEMATIKY
Život človeka je ohrozený vznikom akýchkoľvek ochorení. Jedným takýmto môže
byť posttraumatická stresová porucha. Práve pri nej možno hovoriť, že je z hľadiska
výskytu vnímaná ako druhá najviac objavujúca sa hneď po depresiách. Pri
posttraumatickej stresovej poruche dochádza k úzkosti (Hoschl et al., 2004).
Po tom, čo človek musel prežiť emočne náročnú situáciu trvá veľmi dlhé obdobie,
kým sa mu s ňou podarí vysporiadať. Často sú to mesiace, roky a výnimkou nie je ani
omnoho dlhšie časové obdobie. Počas neho v jeho mysli pretrváva neustála spomienka na
prežitú udalosť. Môžu to byť však aj živé sny, ktoré sa stále upriamujú na niečo
nepríjemné. Každým dňom dochádza akoby k opätovnému prežívaniu toho istého deja. V
takejto situácii sa človek začína strániť svojho okolia a viac sa uzatvára do seba. Vždy sa
snaží vyhýbať čomukoľvek, čo by mu mohlo nepríjemnú skúsenosť znova priblížiť.
Prejavuje sa to podráždenosťou a pesimistickým nazeraním na svet (Hoschl et al., 2004).
Ak sa zameriame na výsledky odborníkov čo sa týka posttraumatickej stresovej
poruchy získame presvedčenie, že zasahuje predovšetkým dospelých ľudí najmä v
Hongkongu alebo v USA. V týchto štátoch sa porucha najviac vyskytuje a spôsobuje u
človeka značné problémy v jeho každodennom živote. Práve v USA bolo vykonané
skúmanie na 6 000 respondentoch a podarilo sa nadobudnúť poznatok, že celoživotná
prevalencia tejto poruchy postihuje 10,4 % žien a v prípade mužov je to 5 %. Spomedzi
týchto respondentov až 51 % žien a o niečo viac mužov, konkrétne 61 % malo možnosť
prísť do kontaktu s takým stresorom, ktorý sa viaže s kritériami DSM-IV, čo znamená
Diagnostic and Statistical Manual of Mental Disorder, Fourth Edition. Jedná sa o
psychotraumu. Dôležité je ale povedať, že nie u všetkých týchto respondentov sa naplno
prejavila posttraumatická stresová porucha. Boli iba traumatizovaní a podarilo sa im
svojpomocne zotaviť. V prípade 17 % mužov sa zistil výskyt intruzívnych spomienok,
avšak musíme povedať, že prežitý stresor nevychádzal z charakteristiky psychotraumy,
ktorá je uvedená v DSM-IV (American Psychiatric Association, 2010).
V súvislosti s posttraumatickou stresovou poruchou bolo vykonaných viacero štúdii
ako napríklad Cusackom, ktorý sa zaoberal taktiež celoživotnou prevalenciou tejto poruchy
a dosiahol poznatok, že je to 8 – 14 %. Ďalší výskum organizovaný Bradym a Clarkom
11

zasa preukázal, že celoživotná prevalencia dosahuje 7 – 10 %. Rovnakej problematike sa
venovali aj epidemiologické štúdie a upriamili sa na rôzne skupiny ľudí na základe čoho
zistili, že celoživotná prevalencia sa u nich vyskytuje v 3 – 58 % prípadov (Smolík, 2002).
Vedci sa venovali aj štúdiu posttraumatickej stresovej poruchy u vojnových
veteránov a došli k poznatku, že ich celoživotná prevalencia je v prípade mužov 30,9 % a v
prípade žien je to o čosi menej 26 % (American Psychiatric Association, 2010).
Výskyt posttraumatickej stresovej poruchy nie je viazaný na žiadne konkrétne
vekové obdobie. Môže sa objaviť nielen u dospelých ľudí, ale aj u detí a to najmä vtedy, ak
počas svojho života prežili nejakú silne emočnú situáciu s negatívnym charakterom a
nedokážu sa s ňou ani v priebehu rokov vyrovnať. Dnes môžeme povedať, že touto
poruchou trpia predovšetkým mladí ľudia a to z dôvodu množstva traumatických udalostí,
ktoré mohli zažiť. Pri uvažovaní nad situáciu v oblasti výskytu posttraumatickej stresovej
poruchy v Nemecku dôjdeme k záveru, že ňou trpia ľudia vo veku 65 rokov a ich
prevalencia tejto poruchy sa pohybuje na úrovni 1 – 3 %. Najviac je to u takých ľudí, ktorí
boli svedkami rôznych vojnových konfliktov a spomienky na ne si nesú počas celého
svojho života (Cusack et al., 2006).
Posttraumatickej stresovej poruche sa venujú rôzne inštitúcie, ktoré sa snažia získať
o nej čo najviac poznatkov. Sú to prevažne psychiatri a psychológovia, ktorí sa
zameriavajú

na

liečbu

pacientov

trpiacich

touto

poruchou.

Orientujú

sa

na

psychotraumatizáciu a vnímajú ju ako príčinu výskytu psychiatrickej poruchy u približne
31,5 % pacientov, ktorí sú umiestnení na psychiatrických klinikách (American Psychiatric
Association, 2010). Ešte pred tým, ako sa začne s liečbou posttraumatickej stresovej
poruchy je potrebné o nej mať čo najviac informácii a predovšetkým poznať, čo to vlastne
táto porucha je, ako vzniká, aký je jej priebeh a podobne.

1.1 Posttraumatická stresová porucha
Pri uvažovaní nad posttraumatickou stresovou poruchou môžeme povedať, že je to
určité psychické ochorenie, na riešenie ktorého sú upriamené rôzne diagnostické manuály
ako napríklad Medzinárodná klasifikácia chorôb a iné. Spomenutá porucha predstavuje
oneskorenú reakciu človeka na to, čo prežil pred dlhším časom. Môže sa jednať o stratu
blízkeho človeka, taktiež to môže byť prežitie živelnej katastrofy, poprípade ťažkej
12

autonehody. Nie je výnimkou ani to, že posttraumatická stresová porucha sa prejaví po
tom, čo bol človek svedkom vojenských konfliktov a iných nepokojov. Takéto situácie
nechávajú v jeho mysli veľmi trvalé stopy a ťažko sa s nimi dokáže vysporiadať.
Mnohokrát k tomu potrebuje pomoc odborníka. Pri záťažovej situácii môžeme hovoriť, že
má jednorázový charakter, ako je práve prežitie autonehody. Avšak sú aj také, ktoré sa
opakujú dlhšiu dobu a týmito sú spomienky na týranie a podobne (Rahn, Mahnkopf, 2000).
Hoci náročnú situáciu prežil človek vo svojom dospelom veku, môže na neho
zapôsobiť jej vplyv v podobe posttraumatickej stresovej poruchy. Niekedy táto porucha
trvá len krátke obdobie, akým je napríklad 10 hodín. Zanecháva však na emočnom
prežívaní človeka a tak isto aj na jeho správaní trvalé dopady. V prípade výskytu dlhodobej
traumatizácie sa dostavujú podstatne horšie dôsledky pre človeka (Perry, Szalavitz, 2016).
Traumatizáciu je možné členiť na niekoľko skupín. V prvej je zaradená primárna
traumatizácia, ktorá vychádza z pôsobenia určitej traumatickej udalosti. Potom je to
sekundárna traumatizácia, ktorá je dôsledkom delenia sa s prežitým zážitkom spolu s inými
osobami ako je rodina, priatelia a podobne. Na záver hovoríme o terciárnej traumatizácii a
táto sa najviac dotýka blízkych ľudí, ktorí sú v pravidelnom kontakte s traumatizovanou
osobou, poprípade boli svedkami náročnej udalosti, ktorú musela prežiť. Terciárna
traumatizácia môže postihovať najmä policajtov, záchranárov, poprípade sú to terapeuti
(Vašina, 2008).
Akýkoľvek stresujúci zážitok zanecháva na človeku značné dôsledky. Potrebné je
uviesť niekoľko charakteristických znakov, ktoré sa viažu s posttraumatickou stresovou
poruchou. Týmito znakmi sú:
− vnútorná príčina – výskyt posttraumatickej stresovej poruchy je spojený s pocitmi,
ktoré mohol človek zažiť v čase, keď bol vystavovaný náročnej situácii. Mohlo sa
jednať o dopravnú nehodu, pri ktorej utrpel stratu na živote jeho životný partner
alebo deti. S takýmto niečim sa nikto nedokáže jednoducho vysporiadať.
Spomienky na túto udalosť si so sebou bude nosiť počas celého života. Sú to najmä
pocity bezmocnosti, ktoré ho budú neustále sprevádzať.
− extrémne obavy – tieto nastávajú vtedy, ak dôjde k stresovej situácii, pri ktorej má
človek obavy o svojich blízkych, ktorí sa nachádzajú niekde s nim a u ktorých
môže očakávať, že dôjde k úmrtiu napríklad aj vplyvom uvádzanej dopravnej
nehody.
13

− bezprostredné ohrozenie života a taktiež zdravia – dochádza k nemu vtedy, ak
nastane zrážka osobného automobilu s nákladným a dá sa predpokladať, že bude
mať fatálne následky pre účastníkov dopravnej nehody.
− bezmocnosť – človek pozorujúc situáciu okolo seba sa cíti bezmocný a nedokáže si
pomôcť. Očakáva, že mu ju poskytne okolie, nakoľko vplyvom traumy, ktorú
musel prežiť to sám nezvláda (Rahn, Mahnkopf, 2000).
Pri porovnávaní klasickej stresovej situácie spolu s traumatickou udalosťou je
potrebné sa upriamiť na človeka a jeho pocity, ako sa s jej výskytom vlastne sám
vysporiadava. Pri bežnej stresovej situácii je to zvyčajne podstatne ľahšie ako práve pri
traumatickej udalosti (Čírtková, Vitoušová, 2007).
Pokiaľ sa bližšie pozrieme na prejavy posttraumatickej stresovej poruchy, potom
môžeme spozorovať, že sú v niečom podobné akútnej reakcii na prichádzajúci stres.
Človek by sa mal zvyčajne vysporiadať so stresom do určitého času. Sú nim hodiny, dni,
možno mesiace. Rozhodne by to nemalo byť časové obdobie dlhšie ako je šesť mesiacov,
pretože potom je potrebné danú situáciu riešiť za pomoci odborníka. Vážnou poruchou je
posttraumatická stresová porucha, ktorej dôsledky pretrvávajú podstatne dlhší čas a
spôsobujú zmenu osobnosti človeka, ktorý ňou trpí (Raboch et al., 2006).
Nastáva pri nej opätovné prežívanie tej istej situácie, ktorá sa vyznačuje
traumatickým charakterom, čo vidíme v podobe vynárania stále tých istých spomienok,
môže to byť aj flashback, nepríjemné sny, alebo sú to nočné mory. Pri všetkých týchto sa
objavujú akoby skutočné pocity, človek znova prežíva tu istú situáciu, ktorú už raz prežil a
z toho dôvodu je úplne ochromený a nedokáže viesť pokojný život (Vašina, 2008).
Flashbacky sú vnímané ako kontinuálny škála, kde sa na jednej strane nachádzajú
vtieravé spomienky viazané s prežitou traumatickou udalosťou spolu s neurčitými pocitmi
a zasa na druhej strane sú epizódy, sprevádzané stratou kontaktu so spoločnosťou na
niekoľko minút. Človek nemá schopnosť nejakým spôsobom korigovať vybavovanie
nepríjemných spomienok. Vtedy nedokáže vnímať čas, nakoľko plynie iným spôsobom a
to vďaka flashbacku. Takto sa vytvára priestor kedykoľvek si znova spomenúť na nejakú
traumu a emočne ju prežívať (Brewin, 2015).
Ak u človeka prevládajú sny, ktoré sa intenzívne viažu s jeho prežitou traumou
môžeme povedať, že ich výskyt je badateľný kedykoľvek v priebehu spánku. To, aký je
obsah týchto snov je veľmi náročné rozpoznať, čo sťažuje aj prácu odborníkov pri riešení
14

posttraumatickej stresovej poruchy. Práve táto porucha zapríčiňuje to, že sa človek
nedokáže pokojne vyspať. Prejavuje sa v ňom značná afektivita, jeho zmysly sú otupené, je
apatický, v emóciách pozorujeme oploštenosť, poprípade je to anhedonickosť. Niekdy je to
aj ostražitosť, akou sa prejavuje vo vzťahu k svojmu okoliu. Taktiež to môže byť agresívne
správanie, poprípade sa jedná o výskyt panických reakcií na rôzne skutočnosti. Nie je
výnimkou ani to, že sa vyhýba kontaktu s ľuďmi a taktiež aj takému miestu, kde sa mu
traumatická udalosť stala. V správaní človeka trpiaceho posttraumatickou stresovou
poruchou vidíme, že je neprimerane úzkostlivý a nedokáže sa koncentrovať. Okrem
uvedeného môže byť zvýšene naklonený k užívaniu drog, k výskytu depresívnych stavov,
úzkosti, môže trpieť rôznymi fóbiami, alebo mať samovražedné sklony (Raboch et al.,
2006).
Odborníci, upriamujúci sa na liečbu posttraumatickej stresovej poruchy prišli s
významným výsledkom čo sa týka tohto ochorenia. Podarilo sa im zistiť, že v dôsledku
jeho výskytu dochádza k poškodeniu mozgu a konkrétne je to prefrontálny lalok a rovnako
aj limbický systém. Tieto časti mozgu sú najviac poznačené výskytom posttraumatickej
stresovej poruchy. Získavanie stále nových informácii o tejto poruche môže prispieť k jej
skoršej diagnostike a zlepšiť výsledky v oblasti liečby. Táto by mala byť efektívnejšia a
malo by sa ňou docieliť opätovné zaradenie človeka do spoločnosti (Di Gangi et al., 2017).

1.2 Symptomatológia
Rozpoznať výskyt posttraumatickej stresovej poruchy je možné prostredníctvom
príznakov, čiže symptómov. Tieto sa členia do niekoľkých skupín:
− nadmerné vzrušenie – vychádza predovšetkým z potreby neustále niečo očakávať,
pričom sa môže jednať o nejaké potencionálne nebezpečenstvo, alebo je to určité
ohrozenie, ktorého sa človek bojí. V uvedenej kategórii symptómov sa nachádzajú
také, ako je najmä podráždenosť, výskyt pravidelných porúch spánku, nadmerná
fyziologická reaktivita, permanentná úzkosť a prežívanie obáv z čohokoľvek.
− intruzívne príznaky – takéto príznaky sú spájané s opakovaným prežívaním
nepríjemnej situácie, pričom hovoríme o flashbacku, poprípade sú to nočné mory,
ktoré sa zvyknú vyskytovať. Človek sa neustále snaží vlastnými silami sa nejakým
spôsobom vyrovnať s týmito nepríjemnými pocitmi, avšak nedarí sa mu to.
15

− sťažené príznaky – vychádzajú z absolútnej bezmocnosti človeka trpiaceho
posttraumatickou stresovou poruchou. Nedokáže žiť v realite, je pod vplyvom
anestézie, často paralyzovaný, dochádza v ňom k zmene vnímania. Niekedy sa však
môže prejavovať aj veľmi pokojne, čo ale nie je veľmi časté. Popísanú skutočnosť
označujeme ako traumatický trans (Smolík, 2002).
Pri celkovom zhrnutí všetkých symptómov, ktoré sú charakteristické v súvislosti s
výskytom posttraumatickej stresovej poruchy by sme mohli vychádzať z hľadiska miery
aktivizácie človeka a sú to:
− symptómy viazané sa so zvýšenou aktivitou - v podobe jeho správania, schopnosti
prežívať rôzne udalosti alebo sa fyziologicky prejavovať. Sú to výbuchy zlosti,
jedná sa aj o zvýšenú tepovú frekvenciu a podobne.
− symptómy spojené so zníženou aktivitou – snaha za každých okolností sa vyhnúť
rôznym miestam, poprípade situáciám, ktoré človeku spôsobujú úzkostné stavy.
− symptómy spájajúce sa s neaktivitou – nastáva vnútorné prežívanie zo strany
človeka, dostavujú sa nepríjemné vtieravé myšlienky (Perry, Szalavitz, 2016).

1.3 Diagnostika
Len pokiaľ je včas diagnostikovaná posttraumatická stresová porucha, len vtedy je
možné zabezpečiť jej čo najefektívnejšiu liečbu. Potrebné je disponovať vedomosťami o
rôznych symptómoch, ktoré sa u človeka vyskytujú a zhodnotiť ich. Takéto zhodnocovanie
sa uskutočňuje prostredníctvom vykonávania rozhovoru psychológa, psychiatra alebo
terapeuta spolu s pacientom, u ktorého je predpoklad, že takouto poruchou trpí. Využíva sa
však aj dotazník, v ktorom sa nachádza niekoľko otázok, viazaných sa s prejavmi
ochorenia a na tieto pacient aj odpovedá. Následne sa uskutočni ich zhodnotenie a z neho
je zjavné, či naozaj sa u neho prejavujú symptómy posttraumatickej stresovej poruchy,
alebo sa skôr jedná o iný typ ochorenia. Využitie vhodných diagnostických nástrojov
dokáže včas zachytiť ochorenie a zvoliť tie najvhodnejšie možnosti jeho liečby. Sú
situácie, kedy sa symptómy posttraumatickej stresovej poruchy zamieňajú s inými a týmito
sú závislosť od užívania psychoaktívnych látok. Ďalej sa jedná o rôzne úzkostné poruchy,
akými sú neprimeraná reakcia na prichádzajúci stres, alebo aj panická porucha. Zameniť
16

symptómy je možné aj s afektívnymi poruchami, ktoré sa prejavujú depresiou. Potom sú to
poruchy osobnosti, reprezentované hraničnou poruchou osobností. Avšak pri nedôkladnej
analýze symptómov, ktoré majú slúžiť k zisteniu výskytu posttraumatickej stresovej
poruchy môže dôjsť k ich zámene aj s organickými poruchami a ide o úraz hlavy,
vychádzajúci taktiež z výskytu traumatickej udalosti (Látalová et al., 2014).
Pri vykonávaní diagnostiky posttraumatickej stresovej poruchy je potrebné mať na
zreteli nasledovné zákonitosti:
− stav pretrváva menej ako šesť mesiacov po prežití traumatickej udalosti,
− prevláda výskyt vtieravých myšlienok alebo nočných môr,
− dochádza k otupeniu zmyslov a k citovej oploštenosti človeka,
− snaha vyhnúť sa čomukoľvek, čo spôsobí opätovnú spomienku na traumatickú
udalosť,
− existencia vegetatívnych porúch, napríklad náklady alebo zmeny správania,
− výskyt flashbackov,
− potreba vyhýbať sa ľuďom,
− nadmerná hyperaktivita,
− neprimeraná bdelosť,
− neschopnosť pokojne zaspať,
− depresívne stavy,
− neustále myšlienky viazané sa k potrebe vykonania samovraždy (World Health
Organisation, 2019).
Posttraumatická stresová porucha sa môže dostaviť v takýchto prípadoch:
− vystavovanie sa nebezpečnej situácii,
− prežitie traumy,
− absolvovanie výpovede o traumatickej udalosti,
− výskyt traumy u niekoho z rodiny alebo známych,
− uvažovanie nad nepríjemnými detailmi, ktoré sa viažu s traumatickou udalosťou. V
takýchto prípadoch sa dostavujú vtieravé symptómy ako sú nočné mory, výskyt
disociatívnych reakcií, duševná nepohoda a nežiadúca fyziologická reakcia. Človek
má potrebu vyhýbať sa takým momentom, ktoré by mu nejakým spôsobom
17

pripomínali prežitú traumu. Všetko toto sa prejavuje v podobe zmeny nálad, v
negatívnom sebahodnotení, v nevhodnej identifikácii príčin traumy a jej dôsledkov,
človek je menej aktívny, prevláda v ňom presvedčenie o vlastnej neschopnosti.
Okrem uvedeného je to aj podráždenosť, ktorá sa vyskytuje. Dochádza tiež k seba
deštruktívnemu správaniu, k absencii pozornosti, k ťažkostiam zaspať a k vnútornej
nepohode (World Health Organisation, 2019).

1.4 Skupiny osôb ohrozené výskytom posttraumatickej stresovej poruchy
Posttraumatická stresová porucha môže zasiahnuť každého človeka, ktorý v určitej
dobe prežil silne traumatizujúci zážitok. Musíme však uviesť určité skupiny osôb, ktoré sú
viac ohrozené jej výskytom najmä z týchto dôvodov:
− charakteristika osobnosti, v ktorej prevláda nutkavé astenické alebo neurotické
správanie,
− niekto z blízkej rodiny trpel týmto ochorením,
− neustále nazeranie na svet ako na niečo, čo spôsobuje človeku určité ohrozenie v
podobe zranenia,
− využívanie nevhodných stratégii zvládania stresu a absencia žiadúcej sociálnej
podpory od blízkeho okolia (Raboch et al., 2015).
Najviac sú posttraumatickou stresovou poruchou ohrození najmä slobodní alebo
rozvedení ľudia, osoby nejakým spôsobom znevýhodnené, poprípade sa jedná o sociálne
izolované skupiny populácie ( Höschl et al., 2004).
Potrebné je tiež dodať, že posttraumatická stresová porucha častejšie postihuje
mladú generáciu a to najmä z takého dôvodu, že sa pravidelne ocitá v situáciách, kedy
prežíva stres alebo sú to rôzne traumy, ktoré sprevádzajú ich život. Príčinou výskytu tohto
ochorenia je fyzické zranenie, ktoré v nich vyvoláva posttrauamtickú stresovú poruchu.
Musíme ale dodať, že dôležitú rolu hrajú aj slabšie kognitívne schopnosti človeka, ktoré ho
predurčujú k vzniku tejto poruchy (DiGangi et al., 2017).
Spomenieme najviac ohrozené skupiny ľudí a týmito sú osoby nižšieho veku,
disponujúce základným vzdelaním, zvyčajne sú to muži, vyskytuje a u nich extraverzia a
iné faktory. Dôležité je poukázať na vzťah, ktorý sa vytvára medzi obeťou traumy a
človekom, ktorý túto traumu vlastne spôsobuje (Rahn, Mahnkopf, 2000).
18

Pri vzniku traumy je potrebné zohľadňovať dĺžku viktimizácie, potom je to
charakter skutku a teda, či je jednorázový alebo sa už viackrát opakoval, respektíve
neustále sa opakuje. Ďalej musíme myslieť aj na mieru ohrozenia života zo strany obete,
ako to vlastne ona sama prežíva. Zohľadňuje sa pocit viny a rovnako aj sekundárna
viktimizácia (Čírtková, Vitoušová, 2007).
Rizikové faktory smerujúce k vzniku posttraumatickej stresovej poruchy je možné
rozčleniť na niekoľko oblastí:
− Rodinná anamnéza: podnietiť výskyt posttraumatickej stresovej poruchy môže aj
rodinná anamnéza, pri skúmaní ktorej môžu odborníci zistiť, že aj iný člen,
poprípade viacerí členovia v príbuzenstve trpeli touto poruchou a preto existuje pre
jej vznik určitá predispozícia, vychádzajúca z dedičnosti.
− Demografické faktory: porucha sa častejšie vyskytuje u mužov, avšak ženy v
súvislosti s ňou prežívajú väčšie utrpenie. Taktiež je potrebné poukázať na rasové
predispozície k výskytu poruchy, vzdelanie a podobne.
− Sociálne faktory: spôsob života človeka, charakter vzťahov s okolím.
− Genderové faktory: jedná sa o sociálno – kultúrne faktory majúce vplyv na výskyt
posttraumatickej stresovej poruchy.
− Faktory spojené s traumatickou udalosťou: hodnotenie a prežívanie tejto
udalosti.
− Osobnostné faktory: vnímanie okolitého sveta a hodnotenie javov, ktoré sa v ňom
vyskytujú (Friedman et al., 2007).

19

2

OŠETROVATEĽSKÁ

STAROSTLIVOSŤ

PRI

POSTTRAUMATICKEJ STRESOVEJ PORUCHE
Ošetrovateľská starostlivosť má veľký význam v spoločnosti. Dôvodom je to, že
mnoho ľudí trpí rôznymi zdravotnými ťažkosťami a na ich liečbu sa uplatňuje práve
ošetrovateľská starostlivosť. Nejde výlučne o fyzické poranenia, na ktoré sa využíva. Sú to
aj psychické ťažkosti, z ktorými pracuje. Potrebné je uviezť, že práve tieto sú svojim
charakterom špecifické a preto je pri jednotlivých pacientoch potrebné zostaviť
individuálny ošetrovateľský proces a tento na nich napokon aj aplikovať. Spomenieme
posttraumatickú stresovú poruchu, ktorá je veľmi závažným problémom. Jej liečba je v
dôsledku tejto skutočnosti veľmi náročná. Traumy môžu prichádzať z rôznych životných
situácii. Môže to byť aj okolnosť, kedy sa niekto stal obeťou trestného činu a túto svoju
nepríjemnú skúsenosť si so sebou nesie každý deň vo svojich myšlienkach. Nedokáže sa s
ňou vysporiadať a preto je veľmi žiadúce, aby sa rozhodol vyhľadať odborníka a požiadať
ho o pomoc. Využíva sa prevažne terapia, ktorá mu má prispieť k postupnému
vysporiadaniu sa so zažitou negatívnou situáciou. Ošetrovateľstvo rovnako ako iné vedné
disciplíny sa vyznačuje bohatou históriou.

2.1 Špecifiká ošetrovateľskej starostlivosti pri posttraumatickej stresovej
poruche
Ku každému pacientovi je potrebné pristupovať ako ku špecifickej osobnosti, ktorá
má určité potreby a tieto je nutné naplniť prostredníctvom ošetrovateľskej starostlivosti
(Tomagová, Bóriková et al., 2008).
Ak sa upriamime na pacientov, ktorí prežili nejaký traumatický zážitok musíme
povedať, že k nim má sestra pristupovať s náležitou empatiou a snažiť sa vypočuť ich
trápenie, ktoré musia prežívať v súvislosti s traumou. Človek, na ktorom bolo spáchané
násilie pociťuje voči svojmu okoliu nedôveru a časté obavy. Z toho dôvodu by mala sestra
navodiť príjemnú a uvoľnenú atmosféru, v ktorej by mohlo dôjsť k poskytovaniu
ošetrovateľskej starostlivosti (Kristová, 2009),
Empatický prístup je dôležitý pre všetky profesie. Empatia predstavuje schopnosť
vcítenia sa do pocitov iného človeka. V prípade ošetrovateľstva je to sestra, ktorá sa snaží
pochopiť problémy svojich pacientov a pomôcť im. Má túžbu pomáhať ľuďom a to nielen
20

tým, že poskytne ošetrenie ich rán, ale dôležité taktiež je aj to, aby bola akýmsi
psychológom, ktorému môže pacient vypovedať o všetkom, čo ho ťaží. Preto potom
pozorujeme, že mnohé sestry sú pracovne preťažené. Počas svojho pracovného dňa musia
vykonávať nielen tie činnosti, ktoré im vychádzajú z ich povolania, ale mali by si dokázať
vytvoriť aj terapeutický vzťah s pacientom (Boroňová et al., 2018).
Mnohí pacienti, ktorí prežívajú posttraumatickú stresovú poruchu sú rozrušení,
nedokážu sa sústrediť na veci okolo seba, vyhýbajú sa svojmu okoliu alebo nemusia mať
záujem spolupracovať pri poskytovaní ošetrovateľskej starostlivosti. V tomto smere je
úlohou sestry motivovať ich k tomu, aby dokázali vytvoriť súčinnosť s ošetrujúcim tímom
pri riešení problému. Pre viacerých pacientov je veľkým odľahčením ich utrpenia to, ak sa
môžu s niekým porozprávať. Takýmto človekom je aj sestra, ktorá je vždy otvorená
vzájomnej komunikácie s pacientmi (Gurková et al., 2009).
Rôzne skupiny pacientov majú vlastné záujmy, preferencie a uznávajú odlišné
hodnoty. Toto všetko musí sestra akceptovať a v žiadnom prípade nekritizovať pacientove
názory alebo postoje. Taktiež ho nesmie obviňovať za situáciu, ktorá sa mu stala. Naopak,
mala by byť oporou v náročnej situácii, sprevádzať pacienta počas nevyhnutných
vyšetrení, poskytovať mu informácie o úkonoch, ktoré bude musieť podstúpiť. Sestra
predstavuje akoby mostík medzi pacientom a lekármi. Jej úlohou je byť pacientovi
nápomocná vo všetkom, čo potrebuje. Je to napríklad asistencia pri osobnej hygiene,
obliekaní, úprave zovňajška, starostlivosti o izbu pacienta a podobne (Magurová,
Majerníková, 2009).

2.2 Kvalitatívna stránka ošetrovateľskej starostlivosti
Presne špecifikovať kvalitu v oblasti ošetrovateľskej starostlivosti je veľmi
náročné. Kvalita predstavuje pre zdravotnícke zariadenie niečo iné a tak isto aj pre
pacienta. Pri kvalite nemôžeme hovoriť výlučne o súbore metód alebo aj techník,
poprípade to nie sú iba pracovné postupy. Ošetrovateľstvo je chápané ako filozofia, ktorá
je prepojená predovšetkým s organizačnou kultúrou. Zohľadňovať je potrebné aj postoje
zdravotníkov čo sa týka kvality v ošetrovateľstve. Nesmie sa zabúdať ani na hodnoty alebo
ich správanie. K problematike kvality v oblasti ošetrovateľskej starostlivosti je venovaná
vo svete taká pozornosť, že došlo k vytvoreniu organizácie, ktorá sa na ňu bližšie
21

zameriavala. Táto organizácia je prvá v USA, ktorá bola uznávaná ako autorita definujúca
kvalitnú starostlivosť a vytvorila deväť stupňov pri posudzovaní kvality ošetrovateľskej
starostlivosti. Sú to tieto:
− Dostupnosť starostlivosti: každý pacient by mal mať vytvorený čo najjednoduchší
prístup k poskytovaniu ošetrovateľstva vzhľadom na riešenie jeho zdravotných
problémov. Medzi takéto patrí aj posttraumatická stresová porucha. Aj napriek
tomu, že nejde o navonok poznateľné ochorenie nakoľko je psychického
charakteru, aj tento problém je nutné riešiť prostredníctvom poskytovania
kvalitného ošetrovateľstva (Farkašová et al., 2005).
− Primeranosť starostlivosti: pacientom by mala byť poskytovaná taká forma
ošetrovateľskej starostlivosti, ktorá by bola primeraná k ich zdravotnému stavu.
Teda nie je možné uskutočniť ošetrovanie fyzických rán rovnakým spôsobom ako
psychické problémy. Vždy je potrebné využiť taký postup, ktorý prinesie želaný
výsledok v podobe uzdravenia pacienta.
− Kontinuita starostlivosti: ošetrovateľstvo sa musí uskutočňovať pravidelne, ak si
to zdravotný stav pacienta vyžaduje. Nemalo by sa stať, že dôjde k prerušeniu,
nakoľko by to spôsobilo zhoršenie zdravia. Účelom kontinuálnej ošetrovateľskej
starostlivosti je to, aby sa zdravotné problémy neprehlbovali.
− Efektivita starostlivosti: každý zdravotný problém musí byť riešený zo strany
zdravotníckeho personálu čo najefektívnejšie, aby sa nestalo, že dôjde k jeho
zhoršeniu. Pokiaľ by sa neuplatňovala efektivita v ošetrovateľskej starostlivosti
potom by sa mohlo stať, že liečba zdravotného problému by prebiehala dlhodobo a
pacient by trpel silnými bolesťami. (Hanzliková et al., 2006).
− Pôsobivosť starostlivosti: poslaním zdravotníckeho personálu je poskytovať
pacientovi pravdivé informácie o jeho zdravotnom stave. V žiadnom prípade by
nemal byť nejakým spôsobom zavádzaný. Taktiež nesmie dôjsť k podceňovaniu
alebo naopak k preceňovaniu jeho zdravotného stavu. Pokiaľ by zdravotnícky
personál ubezpečil pacienta o tom, že jeho zdravotný stav nie je vážny, potom by
mohol upustiť od preventívnych aktivít a jeho zdravie by sa podstatne zhoršilo.
Príkladom je prežívanie posttraumatickej stresovej poruchy. Sestra mu môže
poskytnúť informácie, že jeho problém nie je natoľko vážny ako si on sám myslí a
22

preto nepotrebuje dôkladnú ošetrovateľskú starostlivosť. Nie je to však pravda,
keďže aj tento psychický problém a jeho riešenie si vyžaduje náležitú starostlivosť
zo strany zdravotníckeho personálu (Líšková, Nádaská et al., 2006).
− Účinnosť starostlivosti: ošetrovateľská starostlivosť musí byť poskytovaná takým
spôsobom, aby dokázala byť účinná čo sa týka zdravotného problému, ktorý je
prostredníctvom nej riešený. Poslaním zdravotníkov je zistiť, aká forma
ošetrovateľstva je vhodná u konkrétneho pacienta a tú využiť. Pokiaľ bude rovnaký
proces uskutočňovaný u rozdielnych pacientov, nie je možné dosiahnuť účinnosť
takejto ošetrovateľskej starostlivosti. Pri niektorých zdravotných problémov sa
musí poskytnúť konkrétna pomoc v podobe obviazania rán. Týka sa to hlavne
fyzických bolestí. Avšak pri psychickom utrpení v podobe posttraumatickej
stresovej poruchy, z ktorou prichádza pacient za odborníkmi sa vyžaduje liečba
prostredníctvom terapie. Jej základom je slovo a láskavý prístup ošetrujúceho
personálu (Farkašová et al., 2005).
− Pohľad pacienta: pre každého pacienta predstavuje kvalita ošetrovateľskej
starostlivosti niečo iné. Pre niektorých je za kvalitu možné označiť profesionálny
prístup zdravotníka a odbornosť jeho úkonov, ktoré zabezpečuje v rámci celého
ošetrovateľského procesu. Pre iného pacienta to môže byť ľudský prístup, ktorý
hodnotí vysoko pozitívne. Nie je dôležité len to, či ošetrujúci personál si všetky
svoje činnosti odvedie správne, prihliada sa predovšetkým na jeho ľudský prístup k
jednotlivým pacientom.
− Bezpečnosť prostredia: pri vykonávaní ošetrovateľskej starostlivosti je veľmi
dôležité, aby bolo prostredie sterilné a nedochádzalo k šíreniu rôznych infekcií. To
sa týka hlavne ošetrovania fyzických poranení. Naproti tomu psychické ťažkosti si
vyžadujú to, aby bolo vyhovujúce prostredie v tom zmysle, aby nikto nemohol
počuť o čom sa rozpráva pacient trpiaci posttraumatickou stresovou poruchou s
terapeutom. Dôvodom je to, aby nedošlo u iných pacientov k posudzovaniu jeho
zdravotného stavu a rovnako tiež aj jeho osobnosti. Mohlo by to v ňom vyvolať
vznik určitej psychickej prekážky a nedokázal by dôverovať terapeutovi, ktorý s
ním pracuje (Líšková, Nádaská et al., 2006).
− Včasnosť starostlivosti: ošetrovanie pacienta musí byť poskytnuté v čo
23

najkratšom čase po tom, čo utrpel fyzické či psychické poranenie. Pri fyzických
ranách je podstatné, aby nedošlo k ich zhoršeniu v podobe zanesenia infekcie.
Naproti tomu pri psychických ťažkostiach je potrebné zabezpečiť, aby sa viac
neprehlbovali. Odporúča sa riešiť ich čo najskôr po tom, čo vznikla nejaká trauma.
Ak by tomu tak nebolo a človek by nevyhľadal odbornú pomoc, potom by to mohlo
výrazne skomplikovať jeho fungovanie v spoločnosti. Nedokázal by žiť v kruhu
svojej rodiny, neustále by bol zahĺbený do svojich problémov, orientoval by sa na
prežitú traumu, každá jeho myšlienka by smerovala k nej, nedokázal by si
plnohodnotne plniť svoje pracovné úlohy a podobne (Hanzliková et al., 2006).

2.3 Ošetrovateľský proces
Pri ošetrovateľskom procese môžeme hovoriť o nástroji alebo metóde. Je to
profesionálne ošetrovateľstvo, poprípade liečebný proces prebiehajúci v rámci medicíny a
poskytujúci možnosť vzdelávať sa. Toto všetko je možné označiť za charakteristiky
ošetrovateľského procesu. Jeho zárodky sa objavili počas 50. rokoch v USA. Vtedy ako
prvá sa zaslúžila o začiatky používania pojmu ošetrovateľstvo práve Lýdia Hall. Táto naň
nazerala ako na proces. S jej tvrdením súhlasíme, keďže ošetrovateľstvo skutočne
predstavuje proces, ktorý sa vyznačuje systematickosťou. Jeho úlohou je riešiť problémy
človeka prostredníctvom výkonu ošetrovateľských činností. V týchto sú späté také potreby
ako je akceptovanie prác každého pacienta a jedná sa o poskytovanie špecifického
ošetrenia. Vysvetlíme to ako potrebu pacienta v tom zmysle, že jeho zdravotné problémy je
možné riešiť určitým spôsobom. Na rôznych pacientoch nie je možné využiť úplne
rovnaké ošetrovateľské úkony. Vždy tam existuje určitá odlišnosť. Táto vychádza zo
zložitosti zdravotného stavu a taktiež aj odporúčaní lekára na jeho liečbu (Krišková et al.,
2006).
Ošetrovateľský proces tvorí:
− Posudzovanie: ide o kompletizáciu, triedenie a overovanie jednotlivých informácii
o zdravotnom stave konkrétneho pacienta. Potom nasleduje zisťovanie jeho potrieb
a to, akým spôsobom by mali byť naplnené z ošetrovateľskej oblasti. Príkladom je,
že pokiaľ pacient trpí posttraumatickou stresovou poruchou, jeho potreba bude
24

spočívať v tom, aby sa dokázal znova vrátiť do bežného života. Je to zahlcovanie
mysle nepríjemnými spomienkami, ktoré sa viažu na traumatizujúcu udalosť.
Veľmi žiadúce je poskytovanie terapeutickej starostlivosti. Táto má docieliť to, aby
sa pacient postupne odpútaval od traumy a začal myslieť pozitívne.
− Diagnostika: na tejto sa podieľa lekár spolu so sestrou. Jej zámerom je pomôcť
pacientovi pri riešení jeho problémov. Využíva na to predovšetkým rozhovor,
ktorým sa ho snaží ubezpečiť, že všetky jeho trápenia majú riešenie (Farkašová et
al., 2005).
− Plánovanie: v rámci neho máme na mysli viacero krokov, v priebehu ktorých si
sestra vymedzuje priority a tieto predstavujú ciele. Jedná sa o očakávané výsledky
celého ošetrovateľského procesu. Hovoríme tiež o pláne, ktorý slúži pre potreby
ošetrovateľskej starostlivosti upriamenej na odstránenie pacientových problémov,
akým môže byť aj posttraumatická stresová porucha. Významná je koordinácia
celej starostlivosti od zdravotníckych pracovníkov.
− Realizácia: pri tomto kroku ide o zavedenie ošetrovateľského plánu do praxe.
Vidíme to v takej podobe, že sestra sa neustále snaží získavať čo najviac údajov o
pacientovi. Tieto následne hodnotí a takto sa usiluje určiť správne východisko vo
forme ošetrovateľskej starostlivosti (Vörösová, 2011).
− Vyhodnotenie: po ukončení ošetrovateľskej starostlivosti dochádza k jej
vyhodnoteniu zo strany pacienta. Ten vyslovuje svoj postoj k tomu, ako bol
spokojný s ošetrovateľskou starostlivosťou, ktorá mu bola poskytovaná. Taktiež
sestra uvádza, či sa v dôsledku nej podarilo vyriešiť jeho zdravotný problém
a podobne. (Krišková et al., 2006).
Každý jeden postup, ktorý je vykonaný v rámci ošetrovateľskej starostlivosti sa
podrobuje dôkladnému kvalitatívnemu posudzovaniu. Dôraz sa kladie na spokojnosť
pacienta s odvedenou ošetrovateľskou starostlivosťou. To, akým spôsobom má byť
uskutočňované ošetrovanie vychádza z legislatívy. V nej nájdeme napríklad zákon č.
576/2004 Z.z. o zdravotnej starostlivosti. Na jeho zavedení sa podieľala Národná rada
Slovenskej republiky.

25

2.4 Marjory Gordonová a Model funkčných vzorcov zdravia
Marjory Gordonová sa narodila v

Cleavlande v štáte Ohio. Vyštudovala

ošetrovateľstvo v New Yorku. Vo svojej dizertačnej práci sa venovala diagnostike
ochorení. Túto svoju prácu obhájila a stala sa z nej neskôr profesorka a zároveň tiež
koordinátorka ošetrovateľstva, ktoré bolo poskytované dospelým ľuďom v Massachusetts.
Zakrátko sa z nej stala tiež prezidentka NANDA (North American Nursing Diagnosis
Association). Okrem toho pôsobila aj ako členka, zaradená do Americkej ošetrovateľskej
akadémie. Vytvorila ošetrovateľský model s označením „Model funkčného vzorcu
zdravia“. Tento bol uvedený do praxe v roku 1987 (Sikorová, Bužgová, 2013).
Model funkčných vzorcov zdravia
Uvedený model je zameraný na systematické ošetrovateľstvo, súvisiace s analýzou
zdravotného stavu konkrétneho pacienta. Môže sa jednať o rôzne druhy pacientov, ktorým
je poskytovaná napríklad primárna, sekundárna, alebo aj terciárna starostlivosť. Vychádza
z nasledovných faktorov:
− zdravotný stav
− kvalita života
− získavanie nových schopností
− približovanie sa ľudskému potenciálu
Vedomosti o zdraví pacienta sú veľmi prínosné pre ošetrujúcu sestru, dokáže tak posúdiť
funkčnosť správania pacienta a vymedziť konkrétne ošetrovateľské diagnózy (Krišková et
al., 2006).
Zmyslom konceptu, ktorý zostavila Gordonová je to, že dokáže utvárať
systematickú komunikáciu v rámci celého multidisciplinárneho tímu. Zdravotnícky
personál využíva odbornú terminológiu. Hovorí napríklad o funkčnom alebo nefunkčnom
zdraví. Potom sa upriamuje na holistické potreby. Poukazuje na ľudské reakcie, venuje sa
interakciám a zároveň prostrediu. Avšak ošetrovateľským zámerom je dosiahnutie čo
najlepšieho zdravia pacienta a uspokojenie jeho potrieb. Ošetrujúca sestra by mala
disponovať:
− potrebnými schopnosťami pre vykonávanie ošetrovateľskej starostlivosti o pacienta
− základnými jednotkami
26

− vedomosťou o cieli ošetrovateľstva
− uvedomením si vlastnej pracovnej pozície
− upriamením sa na ohnisko zásahu
− zabezpečením intervencie
− zohľadnením možných dôsledkov
− znalosťou metaparadigmatickej koncepcie (Sikorová, Bužgová, 2013).
Koncepcia modelu vychádza z prostredia a taktiež poukázania aj na ľudské zdravie.
To predstavuje súhrn bio-psycho-sociálneho pôsobenia. Počas stretnutia s pacientom je
úlohou sestry vymedziť funkčnosť vzorca jeho zdravia. Dá sa hovoriť o prínose najmä pre
samotné zdravie pacienta, zohľadňovanie

holistického prístupu a prehlbovanie

ošetrovateľskej teórie. To, čo sa dalo objaviť v teórii je možné neskôr aplikovať do
reálneho ošetrovateľstva (Hanzlíková et al., 2006).
V rámci koncepcie, ktorú vytvorila Gordonová sa využívajú vzorce, ktoré sú
zamerané na ľudské správanie a prostredníctvom neho je možné napokon zistiť aj
ošetrovateľské údaje. Ak sa pozrieme na základnú štruktúru zistíme, že sa v nej nachádza
12 oblastí. Jednotlivé z nich poukazujú na časť zdravia a posúdenie jej funkčnosti.
Hovoríme teda o nasledovnej štruktúre modelu, kde je obsiahnuté:
1. Vnímanie zdravia – riadenie zdravia: ide o nazeranie samotného pacienta na
vlastný zdravotný stav, prežívanie pohody, starostlivosť o zdravie, prideľovanie
hodnoty zdraviu, vyhliadky do budúcnosti. Sestra zhodnocuje to, či bol pacient
v blízkej dobe napríklad prechladnutý, či bol práceneschopným, čo všetko robí
pre svoje zdravie a aké aktivity uprednostňuje (Farkašová, 2010).
2. Výživa – metabolizmus: analyzuje sa príjem potravy zo strany pacienta, ale
zohľadňujú sa aj tekutiny a to vychádzajúc z metabolickej potreby. Ošetrujúca
sestra zisťuje, ako vyzerá stravovanie pacienta, ktoré jedlá zvyčajne konzumuje
a v akých množstvách. Zaujíma ju aj to, či je pacient fajčiarom, alebo či požíva
alkoholické nápoje. Posudzuje tiež množstvo vitamínov v jeho organizme
(Sikorová, Bužgová, 2013).
3. Vylučovanie: skúma sa spôsob vylučovania pacienta, pravidelnosť, prípadné
ťažkosti počas vyprázdňovania, zhodnotenie exkrementov, funkciu čriev,
výskyt zápachu (Krišková et al., 2006).
27

4. Aktivita – cvičenie: vymedzenie spôsobu, akým si pacient udržiava svoju
kondíciu. Môže to byť cvičenie alebo vykonávanie iných pohybových aktivít.
Ošetrujúca sestra sa pýta na základné denné činnosti, ktoré pacient uskutočňuje
a definovanie ich kvantity a kvality. Zameriava sa pritom na šport a
voľnočasové aktivity. Úlohou sestry je poskytnúť pacientovi informácie o
takých činnostiach, ktoré majú pre jeho zdravie veľký význam, nakoľko
predstavujú príliv životnej sily, poprípade energie. (Hanzlíková et al., 2006).
5. Spánok – odpočinok: zhodnocuje sa kvalita spánku pacienta a tiež priestor
venovaný odpočinku a naberaniu nových síl. Sestra zisťuje, koľko hodín
pacient dokáže spať, aká je jeho životná energia, ako prebieha proces
zaspávania, či sa počas spánku zvykne budiť, akým aktivitám sa venuje pred
spánkom, či užíva nejaké lieky alebo či je spánok natoľko výdatný, že má
dostatok síl na plnenie každodenných povinností (Sikorová, Bužgová, 2013).
6. Poznávanie – vnímanie: posudzuje sa zmyslové vnímanie pacienta a
schopnosť jeho poznávania, skúmajú sa aj mentálne funkcie, schopnosť
zorientovať sa v priestore, popísanie prípadných bolestí, možnosť neustále sa
vzdelávať, uskutočňovať dôležité rozhodnutia. Sestra nadobúda poznatok, aký
je pacientov sluch a či nevyužíva nejaké pomôcky na jeho úpravu. Zisťujú sa
taktiež prípadné zrakové, pamäťové alebo vzdelávacie problémy. Zhodnocuje
sa prítomnosť bolesti, v akom mieste sa vyskytuje a akú má intenzitu.
Posudzuje sa napríklad komunikačná schopnosť pacienta, vyjadrovanie jeho
názorov a podobne (Farkašová, 2010).
7. Sebakoncepcia – sebaúcta: upriamuje sa na emocionalitu pacienta a na to, ako
vníma svoj telesný vzhľad. Sestru zaujíma, aký má pacient názor na samého
seba, sleduje jeho využívanie neverbálnych prejavov, zaoberá sa udržiavaním
očného kontaktu, intenzitou hlasu, rečovými prejavmi a podobne. Pozornosť sa
venuje prípadným pocitom strachu, ktoré sa môžu objaviť u pacienta. Okrem
toho sa môže jednať o prítomnosť depresií, stavov napätia alebo uvoľnenia
(Krišková et al., 2006).
8. Plnenie rolí – medziľudské vzťahy: táto oblasť sa orientuje na spôsob prijatia
človeka do spoločenstva a tiež to, ako si dokáže plniť vlastné životné role.
Potrebné je venovať sa aj úrovni, na akej udržiava medziľudské vzťahy. Sestra
28

posudzuje, či pacient je schopný niesť zodpovednosť za vlastné konanie v čase
vzniku nejakého zdravotného problému, s ktorým prichádza za odborníkom.
Nakoľko v rodine nastávajú niekedy problémy, skúma sa spôsob ich riešenia zo
strany pacienta a zohľadňovanie potrieb všetkých členov rodiny. V prípade
ochorenia niektorého z členov sa posudzujú reakcie ostatných na túto
skutočnosť. Rodina sa zaoberá predovšetkým výchovou detí a utváraním
vzťahov, čo zisťuje aj ošetrujúca sestra u pacienta. Nadobúda sa poznatok, akú
príslušnosť má pacient k spoločenskej skupine, ako často udržiava kontakty s
ľuďmi a či sa neuchyľuje do ústrania. Sestra sa upriamuje taktiež na jeho
asertivitu alebo pasivitu (Sikorová, Bužgová, 2013).
9. Reprodukcia – sexualita: zhodnocuje sa sexuálny život pacienta a jeho kvalita.
Môže sa objaviť poznatok hovoriaci o problémoch v tejto oblasti. Analyzuje sa
napríklad reprodukčné obdobie, ktoré sa vyskytuje u ženy a zisťuje sa
prítomnosť nejakých problémov. Sestru zaujíma to, či pacientka užíva
antikoncepciu, ako prebieha jej menštruácia a či sa vyznačuje pravidelnosťou
alebo nie. Taktiež sa pýta na množstvo narodených detí, poprípade komplikácie
pri pôrode. Čo sa týka mužov, ktorí sa stávajú pacientmi a prichádzajú do
kontaktu s ošetrujúcou sestrou, pri nich sa zisťuje prítomnosť pohlavných
chorôb alebo ťažkostí súvisiacich s prostatou (Farkašová, 2010).
10. Prispôsobenie sa - zvládanie stresu: odhaľujú sa najdôležitejšie zmeny, ktoré
sa udiali v pacientovom živote v priebehu predošlých rokoch. Skúma sa reakcia
na tieto zmeny, či ich pacient dokázal tolerovať a akým spôsobom sa k nim
postavil. Zisťuje sa, či nedošlo k zhoršeniu jeho integrity, ako sa mu darí
zvládať prichádzajúci stres, či je mu poskytovaná podpora od rodiny, aké sú
jeho schopnosti vysporiadať sa s každodennými situáciami. Sestru zaujíma to,
ako dokáže pacient riešiť stresové situácie (Hanzlíková et al., 2006).
11. Hodnotová orientácia - viera životné hodnoty: analyzuje sa vnímanie hodnôt,
náboženské vyznanie a vieru.
12. Iné: ide o poznatky, ktoré nie sú zaradené do vyššie spomenutých oblastí
(Sikorová, Bužgová, 2013).

29

3 OŠETROVATEĽSKÝ PROCES U PACIENTA TRPIACEHO
POSTTRAUMATICKOU STRESOVOU PORUCHOU
Ošetrovateľský proces je systematická metóda poskytovania ošetrovateľskej
starostlivosti. Cieľom je zhodnotiť aktuálne a potencionálne problémy a stanoviť ciele
poskytnutia ošetrovateľskej starostlivosti na dosiahnutie čo najlepšieho zdravia pacienta a
uspokojenie jeho potrieb (Krišková et al., 2006).

3.1 Kazuistika
Vo večerných hodinách dňa 5.9.2019 bola v mestskej hromadnej doprave
prepadnutá 65-ročná žena troma mladými mužmi. Akurát sa vracala z nákupov ako sa jej
táto nepríjemná situácia stala. Mladí muži ju udreli päsťami do tváre. Počas prepadnutia
stratila na niekoľko minút vedomie. Okrem fyzického útoku sa stala aj obeťou krádeže,
kedy jej bola odcudzená hotovosť spolu s mobilným telefónom. Pomoc jej poskytli
cestujúci, ktorí sa v rovnakom čase prepravovali v dopravnom prostriedku. Privolali
políciu a lekársku pomoc. Po príchode záchranárov jej boli ošetrené povrchové rany a
napokon bola prevezená aj do nemocnice s podozrením na otras mozgu.
Aj s odstupom dvoch mesiacov si staršia žena neustále spomína na traumu, ktorú v
ten deň prežila. Od tohto okamihu má strach chodievať sama počas tmy kdekoľvek po
meste. Ľuďom prestala dôverovať a má problém pustiť do bytu hoci aj poštára. Každý deň
uvažuje nad tým, prečo práve na nej bol spáchaný tento skutok. Je toho názoru, že nebola
dostatočne opatrná. Celá situácia sa podpísala v negatívnom svetle na jej povahových
vlastnostiach. Okolie na nej pozoruje ustavičnú podozrievavosť, nedôveru voči mladým
mužom. Manžel a syn si neraz všimli, že je myšlienkami niekde inde. Aj napriek tomu, že
sa s ňou rozprávajú ona ich nepočúva a hľadí kdesi do neznáma. Ťažkosti má aj so
spánkom, pretože akonáhle čo i len na pár minút zaspí, okamžite sa jej vybaví spomienka
na ten deň, kedy sa stala obeťou prepadnutia. Zvykne sa u nej vyskytovať panika, ak
cestuje aj s manželom v dopravnom prostriedku a vidí v blízkosti mladých ľudí. Vždy si
myslí, že sú pre ňu potencionálnym rizikom a že jej budú chcieť fyzicky ublížiť a okradnúť
ju o majetok.

30

3.2 Anamnéza a identifikačné údaje
Rodinná anamnéza
Rodičia prepadnutej ženy zomreli pomerne v mladom veku. Jej matka zomrela v
čase, kedy mala iba 15 rokov a dôvodom smrti bola rakovina. Otec skonal počas
vysokoškolského štúdia, ktoré vtedy ešte absolvovala. Bolo to konkrétne počas štúdia
predposledného ročníka. Danú udalosť veľmi ťažko niesla. V blízkej ani v širšej rodine
pacientky sa nevyskytoval ani jeden prípad nejakej psychiatrickej choroby, čiže nebola to
ani posttraumatická stresová porucha.
Osobná anamnéza
Pacientka je v dlhodobej starostlivosti internej ambulancie. Už od svojich 30
rokoch je liečená na srdcovú arytmiu. Pravidelne užíva lieky. Okrem tejto zdravotnej
komplikácie má problémy aj so zrakom, nakoľko v dôsledku pracovnej činnosti, ktorú
vykonávala vo svojom zamestnaní došlo k poškodeniu ľavého oka a to zostalo funkčné iba
na 20 %. Po tom, čo prežila prepadnutie nemôže spávať, nepomáhajú jej už takmer vôbec
ani predpísané lieky, stráni sa ľudí, je neprimerane podozrievavá voči okoliu. Ustavične si
kontroluje či má pri sebe osobné doklady a peňaženku. V každej chvíli, ak zistí, že sa v jej
blízkosti nachádzajú mladí ľudia je vo veľkom strese. Objavujú sa u nej úzkostné stavy.
Manžel ju presvedčil, aby vyhľadala odborníka a sám ju k nemu aj sprevádzal. Ubezpečil
ju v tom, že všetko bude v poriadku. Po vstupnom vyšetrení na psychiatrickej ambulancii
ošetrujúci lekár usúdil, že najprv bude určité obdobie užívať lieky a ak sa jej stav nezlepší,
dôjde k hospitalizácii. Najprv bolo možné pozorovať, že sa začína znova vracať do
bežného života. Potom ale nastal nejaký zlom a opätovne sa jej nepríjemné stavy vrátili. To
bolo podnetom pre jej manžela aby ju spolu so synom odviezli do psychiatrickej liečebne,
kde bola dlhšie obdobie aj hospitalizovaná na otvorenom oddelení.
Farmakologická anamnéza
Pacientka užíva lieky na srdcovú arytmiu a v dôsledku zažitej traumy jej lekár na
psychiatrickej ambulancii predpísal aj lieky na upokojenie, ktoré užíva pravidelne.

31

Identifikačné údaje:
Meno pacientky: K.S.
Vek: 65 rokov
Pohlavie: žena
Rodinný stav: vydatá
Bydlisko: Košice
Vzdelanie: stredoškolské s maturitou
Zamestnanie: dôchodkyňa
Kontaktná osoba: manžel
Oddelenie: Pavilón II.B psychiatrická liečebňa Samuela Bluma v Plešivci
Dátum prijatia: 7.11.2019
Fyziologické funkcie:
TK: 135/85 torr.
P: 75 za minútu
D: 18 za minútu
TT: 36,6 °C
Stav pacientky pri prijatí:
Pri vedomí, orientovaná v osobe, čase aj priestore správne, udržuje očný kontakt,
komunikačné prejavy v norme, na otázky odpovedá adekvátne, badateľná menšia
nervozita, spolupráca dobrá, sluchové problémy nezistené, zistené poruchy zraku, hlavne
v oblasti ľavého oka používa kompenzačné pomôcky – okuliare, ústna dutina bez
patologických zmien, hygienický stav primeraný. Upraveného zovňajšku, čisté osobné
šatstvo, chôdza je vzpriamená, koža čistá, bez lézie, dolné končatiny bez kŕčových žíl,
opuchov, edémov. Výška 166 centimetrov, váha 65 kilogramov

32

3.3 Posudzovanie potrieb pacientky podľa modelu Marjory Gordonovej
Posúdenie dvanástich vzorcov zdravia pri príjme uľahčuje sestre rozoznať, či sa
jedná o funkčné spávanie, alebo dysfunkčné správanie. Dysfunkčný vzorec je prejavom
aktuálneho ochorenia, alebo môže byť znakom potencionálneho problému. Ak sa potvrdí
dysfunkčný vzorec, sestra musí stanoviť ošetrovateľskú diagnózu a pokračovať v ďalších
krokoch ošetrovateľského procesu (Pavlíková, 2006).
Vnímanie zdravia
Pacientka sa vyjadrila, že jej najväčšou prioritou je to, aby sa cítila v psychickej
pohode a dokázala bezproblémovo fungovať v rámci rodinného života. To znamená, že by
sa chcela plnohodnotne venovať svojmu manželovi, synovi a vnúčatám, chodievať do
prírody a navštevovať divadlo. Pacientka je abstinentkou a nefajčiarkou, neužíva žiadne
drogy. Dôvodom, prečo došlo k zhoršeniu jej psychického stavu je to, že prežila
traumatickú udalosť v podobe prepadnutia v prostriedku mestskej hromadnej dopravy.
Výživa a metabolizmus
Pacientka sa snaží jesť pravidelne 3 krát denne, ale v posledných dňoch má menšiu
chuť do jedla, nejedáva toľko ako kedysi, aj si všimla na sebe, že schudla asi 5 kilogramov
v posledných mesiacoch. Od kedy si prešla ťažkými chvíľami nemá veľmi chuť do jedla, aj
keď niečo zje, nie je jej dobre. Udáva nevoľnosti po jedle. Počas dňa dodržiava pitný režim
a vypije približne 2 litre vody. Obľubuje bylinkové čaje, stopercentné ovocné džúsy a
podobne. Na jej koži sa nenachádzajú žiadne opuchy.
Vylučovanie
Návštevu toalety zvláda pacientka sama, nepotrebuje žiadnu pomoc. Udáva
fyziologickú a pravidelnú stolicu 1 krát za deň. Jej moč je v norme a nevyskytujú sa v ňom
žiadne patologické znaky. Potová frekvencia je primeraná.
Aktivita a cvičenie
Pacientka je už na dôchodku. Rada sa podieľa na kultúrnom živote v podobe
návštevy divadla. K jej záľubám patria prechádzky v prírode, trávenie času s vnúčatami a
33

občas si zájde aj na jógu. Vo svojom veku si dokáže upratať vlastnú domácnosť, navarí,
operie, postará sa o záhradku. Radosť jej robí aj malý psík, ktorého s manželom dostali od
syna, aby im spríjemňoval voľné chvíle. S týmto psíkom potom chodievajú na prechádzky.
Dokáže sa sama pohybovať a je úplne sebestačná.
Spánok a odpočinok
Niekedy sa u nej prejavuje úzkosť, v dôsledku ktorej má aj problémy so spánkom. Aj po 8
hodinovom spánku sa stále cíti byť unavená. Spánok má sprevádzaný nočnými morami,
a často sa v noci budí. Hypnotiká takmer vôbec neužíva, výnimkou je iba silné emočné
vybočenie, kedy ich užije. Počas dňa nemá potrebu pospať si. Jej najväčším relaxom je
starostlivosť o psíka, menšie práce v záhradke, zväčša je to polievanie kvetov a kochanie
sa ich krásou. Veľmi rada si prečíta zaujímavú knihu.
Poznávanie a vnímanie
Pacientka sa dokáže pohotovo zorientovať v priestore, jej sluch je v dobrom stave,
so zrakom je to horšie. Vedomie je zachované a komunikácia bez problémov. Netrpí
žiadnymi výpadkami pamäte. Je vždy otvorená možnosti niečo nové sa naučiť aj
prostredníctvom čítania odborne zameraných kníh. Dokáže sa rozhodovať samostatne a
dať najavo aj svoj postoj k danej skutočnosti.
Sebakoncepcia a sebaúcta
Pacientka nazerá sama na seba ako na optimistku, ktorá sa teší z každého nového
dňa. V určitom momente, kedy bola obeťou prepadnutia tomu tak nebolo. Sú situácie, kedy
ju zastihnú obavy z toho, že ju niekto znova násilne ohrozí a niekedy sa cíti nepokojne
v blízkosti mladíkov. No nemá pocit, že by bola na tom až tak zle psychicky, len sa cíti
istejšia v blízkosti manžela.
Plnenie rolí a medziľudské vzťahy
Pacientka žije v dlhoročnom manželskom zväzku, z ktorého pochádza jeden
dospelý syn. Syn má vlastnú rodinu a chodieva za rodičmi pravidelne počas víkendov
spolu s vnúčatami. O rodinnom zázemí je možné povedať, že je vyhovujúce, nevyskytujú
sa v ňom žiadne významné problémy. Členovia rodiny sa aktívne zaujímajú o zdravotný
34

stav matky. Navštevujú ju, volajú si takmer každý deň, pýtajú sa jej ako sa cíti a podobne.
Vzťah pacientky voči okoliu je nestály. Niekedy je až neprimerane komunikatívna,
inokedy sa utiahne do vlastného sveta a nemá túžbu komunikovať s nikým. Uzatvára sa do
seba.

Reprodukcia a sexualita
S manželom majú veľmi pekný vzťah, ale sexuálne už spolu nežijú, no v mladosti
bol ich život pestrý. Majú spolu jedného zdravého dospelého syna. Menštruáciu mala
naposledy asi pred 17 rokmi, vždy pravidelnú.
Prispôsobenie sa a zvládanie stresu
Po tom, čo staršia žena mala možnosť prežiť traumatickú udalosť v mestskej
hromadnej doprave u nej pozorovať, že nie všetku prichádzajúcu záťaž dokáže zvládnuť
úplne v poriadku. V niektorých momentoch na ňu reaguje veľmi nevyspytateľne, zväčša sú
to úzkostné stavy, strach, obavy, upodozrievanie blízkych. So stresom sa vyrovnáva za
pomoci manžela a syna. Títo sa ju snažia rozptýliť spoločnými aktivitami, aby tak odpútali
jej myšlienky od zlých udalostí. Vždy si s manželom ráno a na obed vypijú kávu a zhrnú
udalosti z celého dňa.
Hodnotová orientácia – viera, životné hodnoty
Staršia pani je kresťanského vierovyznania. Nenavštevuje však kostoly,
a nevyžaduje bohoslužby. V jej živote je veľmi dôležité zdravie, či už vlastné alebo celej
rodiny.
Iné
Pacientka si je vedomá zmeny vo svojom správaní vplyvom prežitej traumy na jej
psychické zdravie, ale kladie personálu otázky priamo na posttraumatickú stresovú
poruchu, o ktorej by mala rada zodpovedané otázky, a bola viacej informovaná o jej
poruche a prejavoch. Zaujíma ju jej ochorenie a chce byť o ňom čo najviac informovaná.

35

3.4 Sesterské diagnózy
Na základe posúdenia potrieb pacientky podľa koncepčného modelu Marjory
Gordonovej v 12 funkčných vzorcoch zdravia, sme stanovili aktuálne a potencionálne
sesterské diagnózy podľa vyhlášky 306/2005.
Aktuálne sesterské diagnózy:
1. E 100 - Nedostatok informácii o posttraumatickej stresovej poruche v súvislosti
s novo diagnostikovaným ochorením prejavujúci sa verbalizáciou pacientky,
častým kladením otázok zdravotníckemu a dožadovaním sa odpovedí.
2. P 103 – Zmenený psychický stav v súvislosti s prežitou traumou, prejavujúci sa
pravidelnými výkyvmi nálad, upodozrievaním blízkych a uzatváraním sa do seba.
3. P 111 – Strach v súvislosti s prepadnutím mladíkmi prejavujúci sa verbalizáciou
strachu, bojazlivým výrazom v tvári, neustálymi obavami ohrozenia a vyhýbaním
sa mladistvým osobám.
4. P 112 – Úzkosť v súvislosti s prežitou stresovou situáciou, prejavujúca sa
vnútorným nepokojom, nepríjemným pocitom a stratou istoty bez prítomnosti
blízkej osoby.
5. S 140- Narušený spánok v súvislosti so základným ochorením, prejavujúci sa
sťaženým zaspávaním, častým prebúdzaním sa počas spánku a prežívaním nočných
môr.
6. V 122 Zmenená výživa – menší príjem ako telesná potreba v súvislosti
s neschopnosťou prijímať výživné látky zo psychických dôvodov, prejavujúca sa
poklesom telesnej hmotnosti, odporom k jedlu a nevoľnosťou po jedle.
Potencionálne sesterské diagnózy:
1. I 111 Riziko sociálnej izolácie v súvislosti s napadnutím vo verejnom dopravnom
prostriedku.
2. P 104 Riziko zmeny psychického stavu v súvislosti s prežitou traumatickou
situáciou

36

Sesterská diagnóza č. 1.
E 100 - Nedostatok informácii o posttraumatickej stresovej poruche v súvislosti
s novo diagnostikovaným ochorením prejavujúci sa verbalizáciou pacientky,
častým kladením otázok zdravotníckemu a dožadovaním sa odpovedí.
Cieľ: Pacientka nadobudne informácie o posttraumatickej stresovej poruche.
Výsledné kritériá:
− P/K si vytvorí dôveru k sestre do 1 hod.
− P/K sa aktívne zapája do rozhovoru a kladie otázky do 30 min.
− P/K prejavuje pozitívny vzťah k spolupráci do 1 hod.
− P/K rozumie pojem posttraumatická stresová porucha do 1 hod.
− P/K má informácie o jeho základnom ochorení do 3 hod.
− P/K pozná príznaky posttraumatickej stresovej poruchy do 30 min.

Intervencie:
− Zabezpečiť vhodné prostredie na rozhovor
− Získať si dôveru pacientky
− Zhodnotiť schopnosť spolupráce
− Používať výrazy, ktorým pacientka rozumie
− Zvoliť primeraný spôsob komunikácie s pacientkou
− Zistiť kvantitu a kvalitu informácií pacientky o ochorení a možných komplikáciách
− Poskytnúť pacientke edukačný materiál tykajúci sa jej základného ochorenia
− Vyzvať pacientku, aby interpretovala získané informácie
− Zabezpečiť dostatok priestoru na rozhovor.
− Záznam do dokumentácie

37

Realizácia:
7.11.2019
14:00 hod. – Prevedený rozhovor s pacientkou osamote na izbe, na základe často
kladených otázok o svojom základnom ochorení, zo strany pacientky. Položila som
pacientke otázky na zistenie kvality informácií, ktoré má, a poskytla som jej edukačný
materiál o posttraumatickej stresovej poruche, vysvetlila som jej čo to znamená, čo to
spôsobuje a ako sa prejavuje. Následne som vyzvala pacientku, aby mi interpretovala
získané informácie. Odporučila som jej si edukačný materiál prečítať, a ak by mala ďalšie
otázky, budem sa jej ešte venovať neskôr.
16:00 hod. – Kontrola pacientky, zistenie, či edukačnému materiálu pochopila, pacientka
mi položila zopár otázok, ktoré ju ešte zaujímali, otázky boli zodpovedané, pacientka
verbalizovala nadobudnutie dostatočných informácií o jej základnom ochorení.
Podpis sestry

Vyhodnotenie:
Subjektívne: „Už viem čo znamená moje ochorenie a ako sa prejavuje. Budem to už
vedieť vysvetliť aj mojej rodine“
Objektívne: „Cieľ sa splnil. Potreby pacientky boli zabezpečené, nadobudla informácie
o posttraumatickej stresovej poruche, ktorým porozumela.“
Sesterská diagnóza č.2.
P 103 – Zmenený psychický stav v súvislosti s prežitou traumou, prejavujúci sa
pravidelnými výkyvmi nálad, upodozrievaním blízkych a uzatváraním sa do seba.
Cieľ: Pacientka si zlepší svoj psychický stav.
Výsledné kritériá:
− P/K dodržuje liečebný režim ihneď.
− P/K je poučený o nutnosti liečby svojho ochorenia ihneď.
− P/K aktívne spolupracuje s ošetrovateľským personálom do 2 hodín.
38

− P/K vyjadruje svoje pocity ošetrovateľskému personálu do 3 hodín.
− P/K sa zúčastňuje na terapeutických aktivitách do 3 hodín.
− P/K má záujem o komunikáciu so spolupacientmi do 5 hodín.
−

P/K má zvýšenú psychickú pohodu do 6 hodín.

Intervencie:
− Oboznámiť pacienta s liečebným režimom.
− Poučiť pacienta o nutnosti liečby jeho ochorenia.
− Nabádať pacienta na komunikáciu s ošetrovateľským personálom
− Zapojiť pacienta do terapeutických aktivít.
− Viesť pacienta k spolupráci s ostatnými pacientmi.
− Zabezpečiť pacientovi psychickú pohodu.
−

Realizovať s pacientom rozhovor o jeho pocitoch a problémoch.

Realizácia:
7.11.2019
9:00 hod. – Prevedený rozhovor s pacientkou, poučená o liečebnom režime a o potrebe
jeho dodržiavania. Oboznámenie pacientky o nutnosti liečby jej ochorenia.
10:00 hod. – Zapojenie pacientky do terapeutických aktivít, vedená k spolupráci so
spolupacientmi.
12:00 hod. – Podanie ordinovaných liekov, zjedla pod dohľadom sestry.
13:00 hod. – Prevedený rozhovor s pacientkou o potrebe aktívneho zapájania sa do aktivít
a komunikácie s personálom, pre zlepšenie jej psychického stavu. Pacientka verbalizuje, že
jej je lepšie osamote.
14:00 hod. – Zapojená do poobedňajšej terapii so psychológom, kde nadväzuje
terapeutický vzťah a vyjadruje svoje pocity.
15:0 hod. – Pacientka spolupracuje s ošetrovateľským personálom, ale nevytvára si
39

priateľské vzťahy medzi pacientmi, trávi voľný čas na izbe, prítomná negatívna nálada.
16:00 hod. – Pacientke zabezpečená psychická pohoda na oddelení, vytvorené vhodné
podmienky pre návštevy, aby mohla byť bola v pravidelnom kontakte s blízkymi.
Podpis sestry

Vyhodnotenie:
Subjektívne: , Na terapeutických aktivitách sa zúčastňujem, ale veľmi sa mi nechce mimo
nich zhovárať s inými pacientmi, je mi lepšie, keď som sama.“
Objektívne: „Cieľ sa splnil čiastočne, pacientka dodržuje liečebný režim ale vyhľadáva
samotu, a tým neprispieva k zlepšeniu svojho psychického stavu. Odporúčame pokračovať
v naplánovaných intervenciách.“
Sesterská diagnóza č.3.
P 111 – Strach v súvislosti s prepadnutím mladíkmi prejavujúci sa verbalizáciou
strachu, bojazlivým výrazom v tvári, neustálymi obavami ohrozenia a vyhýbaním
sa mladistvým osobám.
Cieľ: Pacientka dosiahne zmiernenie strachu.
Výsledné kritériá:
− P/K prijíma a toleruje liečbu podľa ordinácie lekára.
− P/K dodržiava liečebný režim ihneď.
− P/K je informovaná o ošetrovateľskom postupe do 10 min.
− P/K aktívne spolupracuje podľa ošetrovateľského postupu do 30 min.
− P/K je edukovaná o efektívnom zvládaní strachu pomocou komunikácie do 2 hod.
− P/K otvorene komunikuje s ošetrovateľským personálom o svojich pocitoch do 3
hod.

Intervencie:
− Povzbudzovať pacientku k vyjadreniu pocitov a názorov.
− Využívať terapeutickú komunikáciu.
40

− Zabezpečiť emocionálny komfort úpravou prostredia.
− Informovať o vhodných relaxačných aktivitách.
− Umožniť kontakt s podpornými osobami a rodinou.
− Byť pacientke neustále k dispozícii.
Realizácia:
8.11.2019
6:30hod. – Prevedená úprava lôžka a prostredia na izbe pacientky.
7:00hod. – Podané ranné lieky podľa ordinácie lekára – užila pod dohľadom sestry.
8:00hod. – Prevedený rozhovor s pacientkou na izbe, informovaná o využívaní
relaxačných aktivitách (pohybové cvičenia – jóga, prechádzka po čerstvom vzduchu,
kreslenie, čítanie)
10:00hod. – Prevedený rozhovor s pacientkou o dôležitosti vzájomnej komunikácie
s ošetrujúcim personálom. Vyzvaná vhodným spôsobom, aby sa nebála sa zdôveriť so
svojimi pocitmi a našla dôveru v ošetrujúcej sestre.
12:00hod. – Podané obedňajšie lieky podľa ordinácie lekára – užila pod dohľadom sestry.
13:00hod. - Pacientka sa stravovala v jedálni s ostatnými pacientmi, zjedla ¾ porcie.
14:00hod. - Prevedený rozhovor s pacientkou o jej pocitoch, otvorene komunikuje
a zdôveruje sa o svojich pocitoch s ošetrujúcou sestrou.
15:00hod. - Pacientka mala návštevu manžela.
16:00hod. – Pacientka verbalizuje, že sa medzi ostatnými pacientami cíti dobre, upokojuje
ju komunikácia s ľuďmi a cíti sa mimo ohrozenia.
Podpis sestry

Vyhodnotenie:
Subjektívne: „Som rada, že sú tu všetci na mňa takí milí, nepociťujem už strach, cítim sa
tu v bezpečí.“
Objektívne: „Cieľ sa podarilo splniť, pacientke boli zabezpečené jej potreby, verbalizuje
ústup a zmiernenie strachu.“

41

Sesterská diagnóza č.4.
P 112 – Úzkosť v súvislosti s prežitou stresovou situáciou, prejavujúca sa
vnútorným nepokojom, nepríjemným pocitom a stratou istoty bez prítomnosti
blízkej osoby.
Cieľ: Pacientka si eliminuje úzkosť na minimum.
Výsledné kritériá:
− P/K prijíma a toleruje liečbu ordinovanú lekárom ihneď.
− P/K je informovaná o ošetrovateľských postupoch a liečebnom režime do 10 min.
− P/K aktívne komunikuje so sestrou o svojich obavách do 30 min.
− P/K je oboznámená s možnosťami odstránenia ťažkostí do 30 min.
− P/K má zaistené pokojné prostredie počas celej hospitalizácie.
− P/K sa zapája do spoločenských aktivít počas celej hospitalizácie.
− P/K prijíma rodinné návštevy počas celej hospitalizácie.

Intervencie:
− Informovať pacientku o ošetrovateľských postupoch a liečebnom režime.
− Viesť rozhovor s pacientkou o jej obavách.
− Oboznámiť pacientku s možnosťami odstránenia ťažkostí.
− Zaistiť pokojné prostredie.
− Zapájať pacientku do spoločenských aktivít so spolupacientmi.
− Vytvoriť podmienky pre pravidelné návštevy.
Realizácia:
9.11.2019
13:00 hod. – Pacientka informovaná o ošetrovateľských postupoch a liečebnom režime.
13:30 hod. – Prevedený rozhovor o obavách pacientky, na otázky odpovedala, že cíti
vnútorný nepokoj a necíti sa bezpečne bez blízkej osoby, najradšej by bola s manželom.
14:00 hod. – Zaistené pokojné prostredie, a odpútanie pozornosti od obáv, odprevadenie
pacientky do spoločenskej miestnosti, kde je zapojená do spoločenských aktivít.
42

15:00 hod. – Návšteva manžel, odprevadení na vhodné miesto, kde bude zachované ich
súkromie.
17:00 hod. – Prevedený rozhovor, pacientka nepociťuje nepokoj, je rada, že ju môže každý
deň navštevovať manžel.
Podpis sestry
Vyhodnotenie:
Subjektívne: „Veľmi ma teší, že za mnou môže chodiť každý deň môj manžel.
Nepociťujem úzkosť ak je tu pokoj, potom som pokojná aj ja a nemám stres.“
Objektívne: „Cieľ sa splnil. Pacientke boli zabezpečené jej potreby, verbalizuje zníženie
nepokoja a elimináciu úzkosti.“
Sesterská diagnóza č.5.
S 140- Narušený spánok v súvislosti so základným ochorením, prejavujúci sa
sťaženým zaspávaním, častým prebúdzaním sa počas spánku a prežívaním nočných
môr.
Cieľ: Pacientka si zlepší kvalitu spánku.
Výsledné kritéria:
− P/K edukovaná o príčinách narušeného spánku do 10 min.
− P/K pozná príčiny narušeného spánku do 20 min.
− P/K má zabezpečené ticho a kľud na izbe pred spaním do 30 min.
− P/K zaspí po uložení sa do postele do 30 min.
− P/K spí nepretržite bez prebúdzania sa do 12 hod.
− P/K sa prebúdza oddýchnutá po 6 hodinovom spánku.
− P/K verbalizuje kvalitu spánku do 24 hod.

Intervencie:
− Edukovať pacientku o príčinách narušeného spánku.
− Vyzvať pacientku aby interpretovala získané informácie.
− Monitorovať pacientku počas spánku.
43

− Zaznamenať priebeh spánku do dokumentácie.
− Zabezpečiť pacientke tiché a pokojné prostredie na izbe.
− Sledovať pacientku po prebudení.
− Zistiť od pacientky kvalitu spánku.
Realizácia:
10.11.2019
18:30 hod. – Prevedený rozhovor s pacientkou o príčinách narušeného spánku (pred
spánkom veľa nejesť, vyprázdniť sa, vyvetrať si izbu, zjesť ordinované večerné lieky,
upraviť si pohodlne lôžko, upokojiť sa a myslieť na niečo pozitívne).
18:45 hod. – Príprava večerných liekov pre pacientku
19:00 hod. – Pacientke podané večerné lieky – zjedla pod dohľadom sestry.
20:30 hod. – Zabezpečené ticho a kľud na izbe.
21:00 hod. – Kontrola pacientky na izbe, večerná toaleta prevedená, leží na lôžku.
21:30 hod. – Pacientka upozornená na nočný kľud na oddelení, vypnuté svetlá.
22:00 hod. – Kontrola pacientky na izbe, spí.
00:00 hod. – Prevedená nočná kontrola na izbe, pacientka reaguje na otvorenie dverí
otvorením očí a pretočením sa na druhý bok.
11.11.2019
2:00 hod. – Kontrola pacientky na izbe – nespí, verbalizuje, že nevie spať.
5:00 hod. – Pacientka pri nočných kontrolách spala prerušovane.
7:00 hod. – Prevedený rozhovor s pacientkou, pacientka verbalizuje, že cez noc nedobre
spala, mala nočné mory a často sa budila.
Podpis sestry
Vyhodnotenie:
Subjektívne: „Túto noc som nevedela spať, budili ma nočné mory o mojej traumatickej
spomienke, stále ma to prenasleduje.“
Objektívne: „Cieľ sa nepodarilo splniť. Pacientka verbalizuje časté prebúdzanie sa
a prežívanie nočných môr. Počas služby si nezlepšila spánok, odporúčame pokračovať
v naplánovaných intervenciách.“

44

Sesterská diagnóza č. 6.
V 122 Zmenená výživa – menší príjem ako telesná potreba v súvislosti
s neschopnosťou prijímať výživné látky zo psychických dôvodov, prejavujúca sa
poklesom telesnej hmotnosti, odporom k jedlu a nevoľnosťou po jedle.
Cieľ: Pacientka si zlepší príjem stravy.
Výsledné kritéria:
− P/K prijíma a toleruje stanovenú diétu ihneď.
− P/K toleruje podávanie stravy ráno, na obed a večer ihneď.
− P/K prijíma minimálne ½ porcie na raňajky, obed aj večeru ihneď.
− P/K si udržiava telesnú hmotnosť počas hospitalizácie.
− P/K pozná dôležitosť prijímania dostatočných živín do tela do 1 hod.

Intervencie:
− Zistiť telesnú hmotnosť pacientky.
− Pravidelne sledovať telesnú hmotnosť a zaznamenávať ju do dokumentácie.
− Stanoviť individuálnu diétu pre pacientku.
− Zaistiť pravidelný príjem stravy.
− Nabádať pacientku, aby jedla častejšie v menších dávkach.
− Sledovať množstvo a čo pacientka zjedla a vypila a zaznamenať to do
dokumentácie.
− Informovať pacientku o potrebe zvýšenia živín do tela.
Realizácia:
11.11.2019
6:30 hod. – Váženie pacientky – hmotnosť 75kg.
6:50 hod. – Naordinovaná diéta a poučenie pacientky o jej dodržiavaní.
7:50 hod. – Podané raňajky, zjedla ½ porcie chleba s maslom a so šunkou a vypila 250ml.
čaju. Hydratovaná.
8:30 hod. – Prevedený rozhovor, o potrebe prijímania stravy častejšie v menších dávkach
45

a dostatočného množstva živín do tela.
10:00 hod. – Pacientka zjedla na desiatu jeden banán.
12:30 hod. – Pacientke podaný obed, zjedla ½ porcie mäsa s ryžou, ½ porcie zeleninovej
polievky a vypila 250ml. čaju. Hydratovaná.
15:00 hod. – Pacientka zjedla na olovrant jeden jahodový jogurt.
17:30 hod. – Podaná večera, pacientka zjedla ½ porcie chlieb s párkom a vypila 250ml.
čaju.
Podpis sestry

Vyhodnotenie:
Subjektívne: „Viem, že by som mala jesť viac, aj sa budem snažiť, len ide to pomaly.“
Objektívne: „Cieľ sa podarilo splniť čiastočne. Pacientka zjedla ½ porcie na raňajky, obed
aj večeru. Okrem toho zjedla aj desiatu a olovrant, ale verbalizuje, že jej zatiaľ menej stačí,
ale časom sa to zlepší. Odporúčam pokračovať v naplánovaných intervenciách.“
Potencionálna sesterská diagnóza č.1.
I 111 Riziko sociálnej izolácie v súvislosti s napadnutím vo verejnom dopravnom
prostriedku.
Cieľ: Pacientka sa prirodzene pohybuje po oddelení medzi ostatnými pacientmi.
Výsledné kritérium:
− P/K aktívne komunikuje s personálom a ostatnými pacientmi počas celej
hospitalizácie.
− P/K má kontakt s okolím do 1 hod.
− P/K sa aktívne zapája do spoločenských aktivít s pacientmi na oddelení do 3 hod.
− P/K sa neuzatvára do seba do 1 hod.
− P/K nemá pocit ohrozenia v spoločnosti cudzích ľudí do 3 hod.

46

Intervencie:
− Nabádať pacientku na kontakt s okolím.
− Vytvoriť si u pacientky dôveru.
− Poukázať na dôležitosť komunikácie s ľuďmi.
− Previesť rozhovor s pacientkou o jej pocitoch v spoločnosti.
− Ukázať pacientke spoločenskú miestnosť so spolupacientami.
− Preukázať empatiu.
Realizácia:
12.11.2019
9:00 hod. – Na základe spozorovaného neprirodzeného správania pacientky na chodbe,
prevedený rozhovor s pacientkou na izbe. Kládla som jej otázky, ako sa cíti v spoločnosti
iných pacientov. Verbalizuje nepohodlný pocit, pocit neistoty a ohrozenia. Ubezpečila som
ju, že tu sa môže cítiť v bezpečí, a že sme jej stále k dispozícii.
9:30 hod. – Pacientka odprevadená do spoločenskej miestnosti, kde sa nachádzajú ostatní
pacienti. Poukázala som na dôležitosť komunikácie s nimi a budovaní si vzťahu.
10:30 hod. – Kontrola pacientky v spoločenskej miestnosti – komunikatívna so
spolupacientmi, aktívne sa zapája do aktivít.
11:00 hod. – Prevedený opakovaný rozhovor s pacientkou. Verbalizuje, že sa medzi nimi
cíti lepšie a necíti sa byť medzi nimi ohrozená.
Podpis sestry

Vyhodnotenie:
Subjektívne: „Cítim sa lepšie, keď sa s nimi môžem vzájomne rozprávať o problémoch
a pocitoch, a vedieť, že nie som v tom sama.“
Objektívne: „Cieľ sa splnil. Pacientka sa prirodzene pohybuje po oddelení medzi
ostatnými pacientmi a aktívne sa s nimi zapája do aktivít.“

47

3.5 Záverečné zhodnotenie pacientky
Prežitie traumatickej udalosti je pre každého človeka veľmi náročnou životnou
skúsenosťou. Takouto je aj prepadnutie v prostriedku mestskej hromadnej dopravy.
Zvyčajne sa stávajú obeťami páchateľov ľudia vo vyššom veku a to z dôvodu, že sú
zraniteľní a nedokážu sa ubrániť. To bol prípad aj staršej ženy, ktorej bola poskytovaná
ošetrovateľská starostlivosť. Táto žena cestovala vo večerných hodinách v mestskej
hromadnej doprave a priamo tam sa stala obeťou agresora. Zdravotníkov jej privolali
spolucestujúci, ktorí videli čo sa stalo a chceli jej pomôcť.
Táto žena mala možnosť prežiť niečo traumatizujúce, na čo nedokázala zabudnúť
ani počas niekoľko mesiacov od skutku. Dôvodom bola agresivita, ktorej bola vystavená
neznámym človekom. Uvedená skutočnosť u nej vyvolala vznik posttraumatickej stresovej
poruchy.
Pacientka bola hospitalizovaná v psychiatrickej liečebni, kde bola prijatá na základe
zhoršeného psychického stavu. U pacientky sme posudzovali potreby podľa modelu
Marjory Gordonovej v 12 funkčných vzorcoch zdravia, kde sme zistili deficity a následne
sme stanovili sesterské diagnózy, ktoré boli zamerané na zlepšenie jeho funkčných vzorcov
zdravia. Zostavili sme ošetrovateľský plán, v ktorom sme sa zamerali na oblasť vedomosti,
v ktorej sa nám podarilo spolu s aktívnou spoluprácou pacientky dosiahnuť želané
výsledky. Ďalej na psychickú oblasť pacientky, kde sa nám podarilo uspokojiť jej
psychické potreby. Zamerali sme sa na zlepšenie spánku, čo sa nám nepodarilo úplne
splniť, keďže pacientka trpí ťažkými spánkovými poruchami, ktoré si vyžadujú dlhšie
trvanie na dosiahnutie uspokojenia potreby. A v oblasti výživy sa nám cieľ podarilo iba
čiastočne splniť, pretože si pacientka vyžaduje viacej času.
Počas hospitalizácie pacientku pravidelne navštevoval jej manžel, čo jej nesmierne
dopomáhalo k zlepšeniu psychického stavu, aktívne sa o ňu zaujímal a podporoval ju. Po
ukončení hospitalizácie sa pacientka vráti naspäť do domáceho prostredia, kde ale bude
musieť navštevovať pravidelne svojho psychiatra.

48

4 DISKUSIA
V našej práci sme sa rozhodli riešiť problematiku ošetrovateľského procesu pri
posttraumatickej stresovej poruche. Zvolili sme si kvalitatívnu metódu. Podľa Modelu
funkčného vzorcu zdravia Marjory Gordonovej, sme získali informácie o aktuálnych
a potencionálnych potrebách pacientky, ktorá bola obeťou napadnutia v prostriedku
mestskej hromadnej dopravy, a následne sme sa snažili ich uspokojiť.
Posttraumatická stresová porucha je veľmi závažný stav, ktorý postihuje človeka.
Tento stav je spôsobený vznikom náročnej životnej situácie. Zvyčajne sú to neočakávané
javy, ktoré sa objavia u človek a s ktorými sa nedokáže vlastnými silami vysporiadať. To
bol aj prípad pacientky, na ktorej sme aplikovali ošetrovateľský proces. Jednalo sa o staršiu
ženu, ktorá sa stala obeťou prepadnutia mladými mužmi počas svojej cesty v prostriedku
mestskej hromadnej dopravy.
Najhoršie človek prežíva násilie, ktoré voči nemu vyvinie niekto pre neho cudzí. S
takýmto stavom sa potom nedokáže dlhodobo vysporiadať. Najhoršie je to vtedy, ak nie je
účinná ani pomoc a opora zo strany najbližších. Niečo takéto sme pozorovali aj u staršej
ženy, ktorá žila v spoločnej domácnosti so svojim manželom. Ani jeho psychická podpora
jej nebola dostatočné nápomocná k tomu, aby sa dokázala vyrovnať s prežitou traumou. To
bolo pohnútkou k tomu, že bola hospitalizovaná v psychiatrickej liečebni. V nej sa o ňu
staral ošetrovateľský tím.
Počas zotrvania v liečebni absolvovala niekoľko psychologických sedení, počas
ktorých jej poskytovala asistenciu sestra. Bola jej nablízku vždy, ak niečo potrebovala.
Starala sa o jej pohodlie, upravovala jej izbu, prostredie a pomáhala jej pri zvládaní stresu
prostredníctvom neustálej komunikácie. Taktiež jej poskytovala všetky informácie
o liečebných postupoch, ktoré musela dodržiavať. Z toho usudzujeme, že práca sestry je
veľmi náročná a vyžaduje si mnoho profesionality a ľudský prístup.
V praktickej časti sme sa zamerali na popísanie anamnézy pacientky, pričom sme
charakterizovali rodinnú, osobnú a farmakologickú anamnézu. Týmto sme chceli poukázať
na rôzne stránky jej života. Staršia žena sa inak správala v pokojných situáciách, kedy
nebola ohrozovaná jej bezpečnosť ako práve po zrealizovaní útoku. Prežitie traumy
človeka výrazne mení, vidieť to najmä na jeho správaní sa voči okoliu, kedy je zvýšene
podráždený, podozrievavý, má strach chodievať do spoločnosti cudzích ľudí a podobne.
49

Záujmy takéto človeka sa výrazne menia, nakoľko sa vždy orientuje iba na svoje utrpenie a
to, čo napĺňalo jeho život pred udalosťou sa akosi dostáva do úzadia.
Staršia žena, ktorá sa rada zdržiavala v spoločnosti ľudí sa ich zrazu začala strániť.
Zmenili sa aj jej vzťahy k najbližším, kedy boli poznateľné ťažkosti v komunikácii.
Doposiaľ vždy veselá a optimisticky naladená osoba sa stala uzavretou do samej seba.
Nechodievala nikam zo svojho domu. Jej manžel a syn sa o ňu začali báť. Preto sa potom
rozhodli, že spolu s ňou navštívia odborníkov, aby im pomohli riešiť tento problém. Bolo
to veľmi správne, keďže nie všetko, čo počas svojho života zažijeme si dokážeme aj
svojpomocne vyriešiť. Sú isté situácie, ktoré človek dokáže zdolať prostredníctvom sily
svojej osobnosti. Avšak prežitie traumy, akou je prepadnutie pred množstvom ľudí je niečo
celkom iné. Človek prirodzene očakáva, že pokiaľ sa zdržiava pri veľkej skupine ľudí, nič
sa mu nemôže stať. To isté si myslela aj staršia žena a preto potom danú situáciu veľmi
ťažko zvládala. Zmenilo sa jej nazeranie na celú spoločnosť a pociťovala neustále obavy,
ak sa okolo nej objavili mladí muži, keďže bola v napätí, či sa jej znova niečo nemôže stať
a či nebude obeťou ich útoku.
Počas hospitalizácie pacientky sestra začala hodnotiť jej aktuálny stav a na základe
toho potom rozhodla, aké úkony budú na nej realizované. Upriamila sa na zhodnotenie jej
stavu a zistilo sa, že nemá dostatok informácii o tom, čo bude musieť absolvovať, kvôli jej
novovzniknutej chorobe. Tento problém bol riešený takým spôsobom, že jej sestra poskytla
informácie o posttraumatickej stresovej poruche a nasledovnom liečebnom postupe, aký ju
čaká počas jej liečenia. Vysvetlila jej, ako bude prebiehať bežný deň, kedy sa uskutočňujú
vizity, terapeutické aktivity, upresnila jej čas podávania liekov a stravy a tiež to, aké
dôležité je dodržiavanie liečebného režimu. Takto získala pacientka dostatok informácii a
jej obavy z neznámeho boli potlačené.
Sestra sa musela zamerať aj na odstránenie psychických zmien, ktoré sa začali
prejavovať u pacientky. Tieto zmeny boli vyvolané prežitou traumatickou udalosťou. Práve
táto dokáže podstatne zmeniť doposiaľ zaužívané zvyklosti. Človek sa stane akoby celkom
inou osobnosťou, ktorej správanie sa začne odlišovať od toho predošlého. Vidieť to aj na
povahe, kedy to, čo by za normálnych okolností bolo prežívané pokojne sa zrazu stane
neprekonateľnou prekážkou. Príkladom je cesta v prostriedku mestskej hromadnej
dopravy. Staršia žena ju využívala pravidelne, ale ten deň ju výrazne zmenil, respektíve to,
čo sa počas neho udialo. Žena bola obeťou útoku a preto začala pociťovať veľké obavy, ak
50

mala využiť prostriedok mestskej hromadnej dopravy. To vyústilo do takého stavu, že
prestala chodievať medzi ľudí a viac sa upriamila iba na samú seba. Zostávala často doma,
nezaujímala sa ani o spoločenské podujatia.
Spomienky na stresujúcu udalosť sa človeku vracajú aj s odstupu času. To sa
vyskytovalo aj u pacientky, ktorá mala narušený spánok. Tomuto problému sa sestra
venovala intenzívne, ale žiaľ, stav pacientky si vyžaduje dlhší čas na priebeh vyriešenia
tohto problému. Často sa stáva, že nepríjemné myšlienky sa vracajú aj vtedy, ak by sme na
ne chceli rýchlo zabudnúť. Dôvodom je ich charakter. Zvyčajne ide o spomienky na niečo
veľmi nepríjemné, čo človeka sužuje a práve preto staršia žena trpela prežívaním nočných
môr. Strach a úzkosť boli ďalším prejavom prežitej traumy, ktoré sa u nej preukázali.
Agresívne správanie je prežívané veľmi ťažko, pretože obeť uvažuje nad tým, prečo sa
agresor zameral práve na ňu a či ho niečím nevyprovokovala. Ide teda o obviňovanie
samého seba z udalosti, ktorá sa udiala a ktorá nemá rozumné vysvetlenie. Potrebné je ale
mať na pamäti, že agresori si vyberajú ten typ obetí o ktorých sú presvedčení, že sa
nedokážu brániť a tým pádom hoci voči nim vyvinú agresivitu, oni aj tak nič neurobia a
budú iba mlčky trpieť. Veľkým problémom je to najmä pre starších ľudí, o ktorých sa
z médií dozvedáme, že boli obeťami rôznych násilných skutkov. Vždy sa iba rieši
konkrétny čin, málokedy sa pozornosť uberá na človeka, ktorý bol v dôsledku neho vlastne
poškodený. Neskúma sa tiež, ako sa s celou situáciou v priebehu času vyrovnal a či mu
nevznikli nejaké psychické problémy.
V našej práci sme zistili, aké dôležité je hodnotenie psychického stavu pacientky
pri uspokojovaní jej potrieb a poukázali sme na fakt, že sestra musí pri dosiahnutí týchto
cieľov využívať najviac empatický a profesionálny prístup. Ako uvádza vo svojom diele
Komunikácia v ošetrovateľstve Kristová (2009)

sestra má pacientov motivovať k ich

spolupráci, v záujme zlepšenia si svojho psychického stavu. Sestra by mala mať
komunikačné schopnosti a otvorene komunikovať o pocitoch, prežívania emócií
a problémoch, ktoré pacienta trápia. Vytvárať si terapeutický vzťah, v ktorom je veľmi
dôležitá dôvera, vedieť pacienta upokojiť v ťažkých situáciách a uistiť ho, že sme tu pre
neho. Na tieto činnosti sme poukazovali aj v našej práci. Raboch (2006) vo svojom diele
definuje posttraumatickú stresovú poruchu takto: „Postižený opakovaně prožíva
katastrofickou událost ve snech či fantaziích, vyhýba se situácím a místum, ve kterých se
zážitek přihodil. Jeho afektivita se stane otupělou, vyhaslou, ztráci zájem o své předchozí
51

aktivity, cíti se být odcizen lidem. Pociťuje úzkost, trpí poruchami spánku, koncentrace, je
nadměrně ostražitý, má sklon k útekovým, panickým, či agresivním reakcím.“ Tieto
informácie sme uvádzali aj v našej práci. Pavlíková (2006) vo svojom diele opisuje ako
sestrám lepšie pomáha pri ošetrovateľskej starostlivosti využitie koncepčných modelov
a následná realizácia ošetrovateľského procesu u pacienta čo sa zhoduje s našimi
poznatkami v práci: „Pomáhají sestrám lépe pochopit souvislosti zjištěných problému,
snadněji plánovat ošetřovatelskou péči i zjišťovat výsledky intervencí. Proto se v praxi
ošetřovatelské teorie a modely používají ve spojitosti s ošetřovatelským procesem.“
Cieľom našej práce bolo zamerať sa na ošetrovateľský proces priamo na pacientku
trpiacou posttraumatickou stresovou poruchou, a možnosti využitia koncepčného modelu
Marjory Gordonovej. Zistili sme, že tento model môžeme aplikovať pri tejto poruche
a dokážeme ním uspokojiť potreby pacientky.

52

4.1 Odporúčania pre prax
Pre sestry:
− Účasť na odborných seminároch o posttraumatickej stresovej poruche pre lepšiu
znalosť práce s takýmito pacientmi.
− Navrhnúť rôzne inovatívne možnosti liečby posttraumatických stresových porúch
prostredníctvom terapeutických činností.
− Minimalizovať administratívnu záťaž pre kvalitnejšiu starostlivosť o pacienta
v praxi.
− Zlepšiť komunikačné techniky, nabádať pacientov, aby otvorene rozprávali
o svojich emóciách a pocitoch.
− Uplatňovať u pacienta holistický prístup.
− Zamerať sa na kvalitné posúdenie psychického stavu pacienta a pravidelne
hodnotiť jeho aktuálne a potencionálne problémy.
− Edukovať pacientov a príbuzných o nutnosti vytvárania vhodných podmienok pre
život v domácom prostredí, bez nadmernej stresovej záťaže.
− Zabezpečiť pacientom zvyšovanie vedomostí o negatívnych dôsledkoch prežívania
posttraumatickej stresovej poruchy prostredníctvom letákov alebo brožúrok.
− Poučiť pacientov o dôležitosti vyhľadania odborníka v prípade vzniku relapsu
ochorenia.

53

ZÁVER
Život človeka je nevyspytateľný a nikdy nemôžeme ani len tušiť, čo si pre nás
pripraví. Nikto nie je úplne imúnny voči vzniku neočakávaných udalostí. Tieto môžu mať
rôzny charakter. Môže sa jednať v tom lepšom prípade o pozitívne udalosti a zasa v tom
horšom je to napríklad agresívne správanie, namierené od cudzieho človeka. S týmto sa
najčastejšie stretávajú ľudia vyššieho veku. Dôvodom, prečo si ich páchateľ vyberie je
skutočnosť, že pre neho predstavujú ľahkú korisť a je si vedomí toho, že sa nedokážu
ubrániť pred fyzickým útokom.
Človek, ktorý je takémuto správaniu vystavený si celú udalosť a jej priebeh pamätá
aj s odstupom určitého času. Vzniká teda u neho posttraumatická stresová porucha. S touto
sa sám nedokáže vysporiadať a často ani s pomocou svojich blízkych a priateľov. V
takomto prípade je zverený do rúk odborníkov, ktorí majú skúsenosti s liečbou
spomenutých stavov a teda vedia, ako k takémuto pacientovi pristupovať.
V mnohých prípadoch je nevyhnutné, okrem vymedzenia farmakologickej liečby,
poskytovanie psychoterapie. Jej cieľom je pravidelným kontaktom pacienta spolu s
odborníkom postupne odbúravať napätie, ventilovať pocity, rozprávať o tom čo ho najviac
ťaží a hľadať spoločne možnosti, ako sa nepríjemným myšlienkam upierajúcim sa na
traumatickú udalosť čo najskôr zbaviť, alebo ich aspoň minimalizovať.
Práca s pacientom trpiacim posttraumatickou stresovou poruchou je veľmi náročná,
pretože fyzické rany sa dokážu skôr zahojiť ako tie na ľudskej duši. Psychické dôsledky
traumatickej udalosti zostávajú v mysli človeka dlhodobo a preto je poskytovanie
ošetrovateľskej starostlivosti veľmi dôležité. Bez nej by sa človek nedokázal vyrovnať s
tým, čo musel zažiť a neustále by sa upieral na hrôzy dňa, kedy sa mu to stalo. Najhoršie je
to v prípade žien, ktoré mohli zažiť nejaké násilie, pretože prežívajú neustály strach
niekam ísť, sú toho názoru, že kdekoľvek na nich môže niekto zaútočiť.
Prínosom tejto práce pre verejnosť je to, že sa bližšie oboznámi s tým, čo
predstavuje posttrauamtická stresová porucha, ako sa prejavuje, čo je jej spúšťačom a ako
prebieha jej liečba. Okrem toho môže pre ľudí slúžiť ako poznatok, ako by mali
postupovať, ak sa u nich objaví posttraumatická stresová porucha a teda, že by ju mali
rozhodne riešiť za pomoci odborníkov a neuchyľovať sa do samoty.
54

ZOZNAM BIBLIOGRAFICKÝCH ODKAZOV
AMERICAN PSYCHIATRIC ASSOCIATION, 2010. Diagnostic and Statistical Manual of
Mental Disorders. Fourth edition. Text Revision. DSM-IV-TR. APA Arlington, 2000/2010,
943 s.
BOROŇOVÁ, J. 2018. Vybrané témy z ošetrovateľskej problematiky. Trnava: Typi
Universitatis Tyrnaviensis. 2018. 320 s. ISBN 978-80-568-0170-3.

BREWIN, CH. 2015. Re-experiencing traumatic events in PTSD: new avenues in research
on intrusive memories and flashbacks. European Journal of Psychotraumatology, vol. 6.

CUSACK, K. J. et al. 2006. Unrecognized trauma and PTSD among public mental health
consumers with chronic and severe mental illness. Community Mental Health Journal,
2006, p. 487–500.
ČÍRTKOVÁ, L. - VITOUŠOVÁ, P. 2007. Pomoc obětem a svědkům trestných činů. Praha:
Portál, 2007. 191 s . ISBN: 978-80-247-2014-2.

DIGANGI J. A. et al. 2017. Affective and cognitive correlates of PTSD: Electrocortical
processing of threat and perseverative errors on the WCST in combat-related PTSD.
Progress in Neuropsychopharmacology, vol. 75, no. 7, p. 63-69.
FARKAŠOVÁ, D. 2010. História ošetrovateľstva. Martin: Osveta, 2010. 170 s. ISBN:
9788080633325.
FARKAŠOVÁ, D. et al. 2005. Ošetrovateľstvo teória. Martin, Osveta, 2005. 215 s. ISBN:
80-8063-182-4.

FRIEDMAN, M. et al. 2007. Handbook of PTSD: science and practice. New York:
Guilford press.
55

GURKOVÁ, E. et al. 2009. Vybrané ošetrovateľské diagnózy v klinickej praxi. Martin:
Osveta, 2009. 244 s. ISBN: 978-80-8063-308-0.
HANZLÍKOVÁ, A. et al., 2006. Komunitné ošetrovateľstvo. Martin: Osveta, 2006. 279 s.
ISBN: 80-8063-213-8.

HOSCHL, C. et al. 2004. Psychiatrie. Praha: TIGIS, 2004. 883 s. ISBN: 80-900130-7-4.
KRISTOVÁ, J. 2009. Komunikácia v ošetrovateľstve. 3. upravené a doplnené vydanie.
Bratislava: Osveta, 2009. 182 s. ISBN: 978-80-8063-160-4.
KRIŠKOVÁ, A. et al. 2006. Ošetrovateľské techniky. Metodika sesterských činností.
Martin: Osveta, 2006. 779 s. ISBN: 80-8063-202-2.
LATÁLOVÁ, K. et al. 2014. Posttraumatická stresová porucha. Praktický Lékař, 94 (4),
172–176 s.
LÍŠKOVÁ, M., NÁDASKÁ, I. et al. 2006. Základy multikultúrneho ošetrovateľstva.
Martin: Osveta, 2006. 69 s. ISBN: 80-8063-216-2.
MAGUROVÁ, D., MAJERNÍKOVÁ, Ľ. 2009. Edukácia a edukačný proces v
ošetrovateľstve. Bratislava: Osveta, 2009. 156 s. ISBN: 978-80-8063-326-4.
PAVLÍKOVÁ, S. 2006. Modely ošetřovatelství v kostce. Praha: Grada Publishing, a.s.,
2006. s. 33-102. ISBN 80-247-1211-3.
PERRY, B. D., SZALAVITZ, M. 2016. Chlapec, kterého chovali jako psa. Praha: Portál,
2016. 253 s. ISBN: 978-80-262-1112-9.

RABOCH, J. et al. 2006. Psychiatrie: minimum pro praxi. Praha: Triton, 2006. 263 s.
ISBN: 978-051-1366-246.
56

RAHN, E., MAHNKOPF, A. 2000. Psychiatrie. Praha: Grada, 2000. 466 s. ISBN: 807169-964-0.
SIKOROVÁ, L., BUŽGOVÁ, R. 2013. Family environment of hospitalized children.
Ostrava: Ostravská univerzita, 2013.

1. world cogress of children and youth health

behaviors, 2013.
SMOLÍK, P. 2002. Duševní a behaviorální poruchy. Průvodce klasifikací. Nástin
nozologie. Diagnostika. Praha: MAXDORF, 2002. 506 s. ISBN: 80-200-0073-9.
TOMAGOVÁ, M., BÓRIKOVÁ, I. et al., 2008. Potreby v ošetrovateľstve. Martin: Osveta,
2008. 198 s. ISBN: 978-80-8063-270-0.
VAŠINA, L. 2008. Základy psychopatologie a klinické psychologie. Brno: Institut
mezioborových studií, 2008. 331 s. ISBN: 978-80-87182-00-0.
VOROSOVÁ, G. 2011. Ošetrovateľský proces v internom ošetrovateľstve. Martin: Osveta,
2011. 240 s. ISBN: 978-80-8063-358-5.
VYHLÁŠKA Ministerstva zdravotníctva SR č. 306/2005 Z.z., ktorou sa ustanovuje
zoznam sesterských diagnóz.
WORLD HEALTH ORGANISATION, 2019. Mezinárodní klasifikace nemocí – 10. revize.
[online].

Dátum

citovania

[2019-11.-30].

http://www.uzis.cz/zpravy/aktualni-verze-mkn-10-crke

57

Dostupné

na:


